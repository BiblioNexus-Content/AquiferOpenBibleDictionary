# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## शमायाह (id: 649612)

शमायाह
======

1\. यहूदा के राजा रहबाम के शासनकाल के दौरान भविष्यद्वक्ता (930–913 ईसा पूर्व)। उन्होंने राजा को यारोबाम और इस्राएल के दस उत्तरी गोत्रों के खिलाफ युद्ध में न जाने की चेतावनी दी ([1 रा 12:22–24](https://ref.ly/1Kgs12:22-1Kgs12:24); [2 इति 11:2–4](https://ref.ly/2Chr11:2-2Chr11:4)) । पाँच साल बाद उन्होंने पश्चातापी रहबाम और यहूदा के लोगों को सांत्वना के शब्द कहे ([2 इति 12:5–7](https://ref.ly/2Chr12:5-2Chr12:7))। शमायाह ने रहबाम के जीवन को एक पुस्तक में दर्ज किया जो अब खो चुकी है।

2\. शकन्याह के पुत्र, छ: पुत्रों के पिता और रहबाम की वंशावली के माध्यम से दाऊद के वंशज ([1 इति 3:22](https://ref.ly/1Chr3:22))।

3\. शिमोनी, शिम्री के पिता और येहू के पूर्वज ([1 इति 4:37](https://ref.ly/1Chr4:37)) ।

4\. रूबेनवंशी और योएल के पुत्र ([1 इति 5:4](https://ref.ly/1Chr5:4)) ।

5\. लेवी और हश्शूब के पुत्र, जो बँधुआई के बाद यरूशलेम लौटे ([1 इति 9:14](https://ref.ly/1Chr9:14))। उन्हें नहेम्याह के दिनों में मंदिर के कार्य में अगुवा बनाया गया था ([नहे 11:15](https://ref.ly/Neh11:15))।

6\. गालाल का पुत्र और ओबद्याह का पिता, एक लेवी जो बाबेली की बंधुआई के बाद यरूशलेम लौटा ([1 इति 9:16](https://ref.ly/1Chr9:16)); [नहेम्याह 11:17](https://ref.ly/Neh11:17) में उन्हें शम्मू कहा गया है।

7\. लेवियों और उनके पिता के घराने का प्रधान। शमायाह को दाऊद द्वारा ओबेदेदोम के घर से यरूशलेम तक सन्दूक ले जाने में सहायता के लिए बुलाया गया था ([1 इति 15:8–11](https://ref.ly/1Chr15:8-1Chr15:11))।

8\. नतनेल का पुत्र और लेवीय शास्त्री, जिन्होंने दाऊद के शासनकाल के दौरान इस्राएल में याजकों के 24 विभागों को दर्ज किया (1000–961 ईसा पूर्व; [1 इति 24:6](https://ref.ly/1Chr24:6))।

9\. ओबेदेदोम के आठ पुत्रों में सबसे बड़े और वह उन पुत्रों के पिता थे जिन्होंने दाऊद के शासनकाल के दौरान मंदिर के दक्षिण फाटक और भण्डार गृह के द्वारपाल के रूप में सेवा की ([1 इति 26:4–7](https://ref.ly/1Chr26:4-1Chr26:7))।

10\. यहूदा के राजा यहोशापात (872–848 ईसा पूर्व) द्वारा भेजे गए लेवियों में से एक, जिन्हें यहूदा के नगरों में व्यवस्था सिखाने के लिए भेजा गया था ([2 इति 17:8–9](https://ref.ly/2Chr17:8-2Chr17:9))।

11\. यदूतून का पुत्र और उज्जीएल का भाई, जो उन लेवियों में से थे जिन्हें यहूदा के राजा हिजकिय्याह (715–686 ईसा पूर्व) द्वारा प्रभु के घर को शुद्ध करने के लिए चुना गया था ([2 इति 29:14–15](https://ref.ly/2Chr29:14-2Chr29:15))।

12\. लेवियों में से एक, जो राजा हिजकिय्याह के दिनों में यहूदा के याजकीय नगरों में रहने वाले अपने साथी याजकों के बीच भेंटों के वितरण में कोरे की सहायता कर रहे थे ([2 इति 31:15](https://ref.ly/2Chr31:15))।

13\. लेवी अगुवों में से एक, जिन्होंने राजा योशियाह के शासनकाल (640–609 ईसा पूर्व; [2 इति 35:9](https://ref.ly/2Chr35:9)) के दौरान फसह पर्व के लिए लेवियों को उदारतापूर्वक पशु प्रदान किए।

14\. अदोनीकाम के पुत्र, जो फारस के राजा अर्तक्षत्र I के शासनकाल के दौरान, एज्रा के साथ बँधुआई के बाद, यहूदा लौटे (464–424 ईसा पूर्व; [एज्रा 8:13](https://ref.ly/Ezra8:13)) I

15\. यहूदियों के नेताओं में से एक, जिसे एज्रा ने इद्दो के पास कासिप्या में भेजा था ताकि लेवियों और मंदिर के सेवकों को यहूदियों के कारवां के लिए इकट्ठा किया जा सके, जो बेबीलोन से फिलिस्तीन लौट रहे थे ([एज्रा 8:16–17](https://ref.ly/Ezra8:16-Ezra8:17)) I

16\. याजक और हारीम के पाँच पुत्रों में से एक, जिसे एज्रा ने अपनी विदेशी पत्नी को तलाक देने के लिए प्रोत्साहित किया था, निर्वासन बाद के युग के दौरान ([एज्रा 10:21](https://ref.ly/Ezra10:21))I

17\. याजक और अन्य हारीम के पाँच पुत्रों मे से एक, जिन्हें एज्रा ने अपनी विदेशी पत्नी को तलाक देने के लिए प्रोत्साहित किया ([एज्रा 10:31](https://ref.ly/Ezra10:31))I

18\. शकन्याह के पुत्र और पूर्व फाटक के रक्षक, जिन्होंने नहेम्याह के निर्देशन में यरूशलेम की शहरपनाह के एक हिस्से की मरम्मत की ([नहे 3:29](https://ref.ly/Neh3:29))।

19\. दलायाह का पुत्र और एक झूठा भविष्यद्वक्ता, जिसे तोबियाह और सम्बल्लत ने किराए पर लिया ताकि वह नहेम्याह को डरायें और यरूशलेम की शहरपनाह के पुनर्निर्माण का कार्य रुक जाए ([नहे 6:10–13](https://ref.ly/Neh6:10-Neh6:13))।

20\. उन याजकों में से एक जिन्होंने एज्रा की वाचा पर अपनी मुहर लगाई थी ([नहे 10:8](https://ref.ly/Neh10:8))।

21\. उन याजकों में से एक नेता जो जरूब्बाबेल और येशूआ के साथ बँधुआई के बाद यहूदा लौटे ([नहे 12:6](https://ref.ly/Neh12:6))।

22\. यहूदा के हाकिमों में से एक, जिन्होंने निर्वासन के बाद के काल में यरूशलेम की शहरपनाह के समर्पण में भाग लिया ([नहे 12:34](https://ref.ly/Neh12:34))।

23\. मत्तन्याह के पुत्र, जकर्याह के दादा और आसाप के वंशज। जकर्याह उन याजकों में से एक थे जिन्होंने यरूशलेम की शहरपनाह के समर्पण पर तुरही बजाई ([नहे 12:35](https://ref.ly/Neh12:35))।

24–25\. दो याजकीय संगीतकार जिन्होंने यरूशलेम की शहरपनाह के समर्पण पर संगीत बजाया ([नहे 12:36, 42](https://ref.ly/Neh12:36,Neh12:42))।

26\. ऊरिय्याह के पिता जो किर्यत्यारीम के भविष्यद्वक्ता थे। यिर्मयाह की तरह, उनके समकालीन, ऊरिय्याह ने राजा यहोयाकीम के शासनकाल (609–598 ईसा पूर्व) के दौरान यरूशलेम और यहूदा के खिलाफ विनाश के शब्द बोले। राजा यहोयाकीम ने ऊरिय्याह के संदेश की निंदा की और अंततः उन्हें मरवा दिया ([यिर्म 26:20–21](https://ref.ly/Jer26:20-Jer26:21))।

27\. नेहेलामी और एक यहूदी जिसे नबूकदनेस्सर द्वारा बेबीलोन निर्वासित किया गया, जहाँ से उन्होंने यिर्मयाह का विरोध किया। उन्होंने यरूशलेम के याजकों को पत्र भेजे जो यहूदा के लिए लंबी कैद की भविष्यवाणी करने के लिए यिर्मयाह की आलोचना करते थे। यिर्मयाह ने शमायाह को एक झूठे भविष्यद्वक्ता के रूप में उजागर किया और भविष्यवाणी की कि वह और उनके वंशज फिलिस्तीन लौटने तक जीवित नहीं रहेंगे ([यिर्म 29:24–32](https://ref.ly/Jer29:24-Jer29:32))।

28\. दलायाह का पिता, राजा यहोयाकीम के शासनकाल के दौरान यहूदा का एक हाकिम था ([यिर्म 36:12](https://ref.ly/Jer36:12))।

29\. तोबित के एक रिश्तेदार ([तोब 5:14](https://ref.ly/Tob5:14)); इसे शेमेलियाह भी कहा जाता है।

* **Associated Passages:** 1CH 3:22; 1CH 4:37; 1CH 5:4; 1CH 9:14; 1CH 9:16; 1CH 24:6; 2CH 31:15; 2CH 35:9; EZR 8:13; EZR 10:21; EZR 10:31; NEH 3:29; NEH 10:8; NEH 11:15; NEH 11:17; NEH 12:6; NEH 12:34; NEH 12:35; NEH 12:36; NEH 12:42; JER 36:12; TOB 5:14; 1KI 12:22–1KI 12:24; 2CH 11:2–2CH 11:4; 2CH 12:5–2CH 12:7; 1CH 15:8–1CH 15:11; 1CH 26:4–1CH 26:7; 2CH 17:8–2CH 17:9; 2CH 29:14–2CH 29:15; EZR 8:16–EZR 8:17; NEH 6:10–NEH 6:13; JER 26:20–JER 26:21; JER 29:24–JER 29:32

