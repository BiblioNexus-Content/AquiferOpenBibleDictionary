# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-16`) is provided under the same license.



--------------------------------

## अभिशापात्मक भजन (id: 368601)

**अभिशापात्मक** भजन
===================

वे भजन जिनमें अपने शत्रुओं के लिए श्राप या बुरी कामनाएँ शामिल हैं। ये तत्व 18 भजनों में दिखाई देते हैं:

* [भजन संहिता 5](https://ref.ly/Ps5:1-Ps5:12)
* [भजन संहिता 17](https://ref.ly/Ps17:1-Ps17:15)
* [भजन संहिता 28](https://ref.ly/Ps28:1-Ps28:9)
* [भजन संहिता 35](https://ref.ly/Ps35:1-Ps35:28)
* [भजन संहिता 40](https://ref.ly/Ps40:1-Ps40:17)
* [भजन संहिता 55](https://ref.ly/Ps55:1-Ps55:23)
* [भजन संहिता 59](https://ref.ly/Ps59:1-Ps59:17)
* [भजन संहिता 70](https://ref.ly/Ps70:1-Ps70:5)
* [भजन संहिता 71](https://ref.ly/Ps71:1-Ps71:24)
* [भजन संहिता 74](https://ref.ly/Ps74:1-Ps74:23)
* [भजन संहिता 79](https://ref.ly/Ps79:1-Ps79:13)
* [भजन संहिता 80](https://ref.ly/Ps80:1-Ps80:19)
* [भजन संहिता 94](https://ref.ly/Ps94:1-Ps94:23)
* [भजन संहिता 109](https://ref.ly/Ps109:1-Ps109:31)
* [भजन संहिता 129](https://ref.ly/Ps129:1-Ps129:8)
* [भजन संहिता 137](https://ref.ly/Ps137:1-Ps137:9)
* [भजन संहिता 139](https://ref.ly/Ps139:1-Ps139:24)
* [भजन संहिता 140](https://ref.ly/Ps140:1-Ps140:13)

इन तत्वों को आमतौर पर अपने शत्रुओं के न्याय के लिए प्रार्थना या इच्छा के रूप में व्यक्त किया जाता है।

साधारण पाठक के लिए, ऐसी इच्छाएँ पवित्रशास्त्र के बाकी हिस्सों, विशेष रूप से यीशु की शिक्षाओं के साथ विरोधाभासी लग सकती हैं। [लैव्य 19:17–18](https://ref.ly/Lev19:17-Lev19:18) कहता है, “अपने मन में एक दूसरे के प्रति बैर न रखना;अपने पड़ोसी को अवश्य डाँटना, नहीं तो उसके पाप का भार तुझको उठाना पड़ेगा। बदला न लेना, और न अपने जातिभाइयों से बैर रखना, परन्तु एक दूसरे से अपने समान प्रेम रखना।"

यीशु तर्क देते हैं कि "पड़ोसी" में सभी शामिल हैं ([लूका 10:29–37](https://ref.ly/Luke10:29-Luke10:37))। पहाड़ी उपदेश में, यीशु ने कहा, "अपने बैरियों से प्रेम रखो और अपने सतानेवालों के लिये प्रार्थना करो" ([मत्ती 5:44;](https://ref.ly/Matt5:44) [38–48](https://ref.ly/Matt5:38-Matt5:48) से तुलना करें)। यह विचार पुराने नियम से मेल खाते है, जो हमें अपने शत्रुओं की सहायता करना सिखाते है ([नीति 25:21–22](https://ref.ly/Prov25:21-Prov25:22); तुलना करें [रोम 12:20](https://ref.ly/Rom12:20))।

[भजन संहिता 109](https://ref.ly/Ps109:1-Ps109:31) यीशु की शिक्षाओं का विरोधाभास प्रतीत होता है क्योंकि इसमें सबसे अधिक श्राप और कुछ सबसे कठोर बातें हैं। कुछ लोग सोचते हैं कि यह भजन बाइबल के लिए बहुत कठोर है। लेकिन इस भजन को क्रिसोस्टम, जेरोम, ऑगस्टीन और अन्य विद्वानों द्वारा भविष्यद्वाणी और मसीहाई भजन दोनों के रूप में देखा गया है।

थॉमस हॉर्न ने इस भजन के भूतकाल को भविष्यकाल के रूप में लिखा है, जिससे यह भविष्यद्वाणी का भजन बन गया है। यहूदा के बदले एक नये प्रेरित का चुनाव करते समय पतरस द्वारा [भज 109:8](https://ref.ly/Ps109:8) का उद्धरण हॉर्न की प्रेरणा थी ([प्रेरि1:20](https://ref.ly/Acts1:20))। यह भजन यीशु के कष्टों के बारे में बात करता है, जो इसे श्राप देने के बजाय मसीह के बारे में भविष्यद्वाणी करने वाला भजन बनाता है।

एक और परेशान करने वाला अंश [भज 137:8–9](https://ref.ly/Ps137:8-Ps137:9) है, जो बाबेल के बच्चों की हिंसक मौत के बारे में खुशी से बात करता है। हॉर्न का मानना ​​था कि यह 539 ईसा पूर्व में बाबेल पर आक्रमण की भविष्यद्वाणी थी।

न्याय की मांग करने वाले ये भजन बाइबल के बाकी हिस्सों के विपरीत नहीं हैं। यिर्मयाह ने बदला लेने के लिए प्रार्थना की ([यिर्म 11:20](https://ref.ly/Jer11:20))। उन्हें प्रभु द्वारा उत्तर मिला (पद [21–23](https://ref.ly/Jer11:21-Jer11:23))। धर्मी जो न्याय की खोज करते हैं, उन्हें उत्तर मिलेगा ([लूका 18:1–8](https://ref.ly/Luke18:1-Luke18:8))। प्रकाशितवाक्य में, शहीद पुकारते हैं, “हे प्रभु, हे पवित्र, और सत्य; तू कब तक न्याय न करेगा? और पृथ्वी के रहनेवालों से हमारे लहू का पलटा कब तक न लेगा?” ([प्रका 6:10](https://ref.ly/Rev6:10))। उनकी पुकार सुनी जाती है। दाऊद ने अपने शत्रुओं को हराया, और उन्होंने अपने शत्रुओं को परमेश्वर के शत्रुओं के रूप में देखा। भजनकार के शत्रुओं को न्याय मिलना चाहिए। लेखक की इच्छाएँ परमेश्वर के न्याय के साथ मेल खाती थीं।

*यह भी देखें* न्याय; भजन संहिता की पुस्तक; परमेश्वर का क्रोध।

* **Associated Passages:** PSA 109:8; JER 11:20; MAT 5:44; ACT 1:20; ROM 12:20; REV 6:10; PSA 59:1–PSA 59:17; PSA 40:1–PSA 40:17; PSA 109:1–PSA 109:31; PSA 139:1–PSA 139:24; LEV 19:17–LEV 19:18; PSA 5:1–PSA 5:12; PSA 17:1–PSA 17:15; PSA 28:1–PSA 28:9; PSA 35:1–PSA 35:28; PSA 55:1–PSA 55:23; PSA 70:1–PSA 70:5; PSA 71:1–PSA 71:24; PSA 74:1–PSA 74:23; PSA 79:1–PSA 79:13; PSA 80:1–PSA 80:19; PSA 94:1–PSA 94:23; PSA 129:1–PSA 129:8; PSA 137:1–PSA 137:9; PSA 140:1–PSA 140:13; LUK 10:29–LUK 10:37; MAT 5:38–MAT 5:48; PRO 25:21–PRO 25:22; PSA 137:8–PSA 137:9; JER 11:21–JER 11:23; LUK 18:1–LUK 18:8
* **Associated Articles:** न्याय (ID: `381620@TyndaleBibleDictionary`); भजन संहिता की पुस्तक (ID: `368634@TyndaleBibleDictionary`); परमेश्वर का क्रोध (ID: `594868@TyndaleBibleDictionary`)

