# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-17`) is provided under the same license.



--------------------------------

## शास्त्री (id: 180542)

शास्त्री
========

पुराने नियम के प्रारंभिक समय में उन लोगों का संदर्भ जिनका काम जानकारी लिखना था।बेबीलोन की बंधुआई के बाद, शास्त्री उन दिनों के विद्वान थे जो लोगों के लिए यहूदी व्यवस्था को सिखाते, उसकी नकल करते और उसका अनुवाद करते थे। वे सुसमाचारों में मुख्य रूप से यीशु के विरोधियों के रूप में प्रकट होते हैं।

बेबीलोन की बंधुआई से पहले शास्त्री
----------------------------------

प्राचीन इस्राएल में पढ़ने और लिखने की क्षमता आम नहीं थी। सार्वजनिक जीवन के विभिन्न पहलुओं में विशेषज्ञों की आवश्यकता थी। बाइबिल में "शास्त्री" शब्द की शुरुआती समझ इस प्रकार है और इसमें कोई विशेष धार्मिक अर्थ नहीं है। शास्त्रियों को हिसाब\-किताब रखने या कानूनी जानकारी को लिखित रूप में लिखने के लिए नियुक्त किया गया था

* कानूनी जानकारी ([यिर्मयाह 32:12](https://ref.ly/Jer32:12)),
* सैन्य जानकारी ([2 इतिहास 26:11](https://ref.ly/2Chr26:11)),
* अन्य सार्वजनिक दस्तावेज ([न्यायियों 8:14](https://ref.ly/Judg8:14); [यशायाह 50:1](https://ref.ly/Isa50:1)), या
* व्यक्तिगत पत्राचार ([यिर्मयाह 36:18](https://ref.ly/Jer36:18))।

शाही प्रशासन के लिए शास्त्री आवश्यक थे। मुख्य शास्त्री अक्सर

* दरबारी अभिलेखपाल ([1 राजा 4:3](https://ref.ly/1Kgs4:3); [2 इतिहास 24:11](https://ref.ly/2Chr24:11)),
* सलाहकार ([2 शमूएल 8:16–17](https://ref.ly/2Sam8:16-2Sam8:17); [2 राजा 18:18](https://ref.ly/2Kgs18:18); [22:12](https://ref.ly/2Kgs22:12); [1 इतिहास 27:32](https://ref.ly/1Chr27:32); [यशायाह 36:3](https://ref.ly/Isa36:3)), और
* वित्तीय प्रबंधक ([2 राजा 22:3–4](https://ref.ly/2Kgs22:3-2Kgs22:4)) के रूप में कार्य करता था।

शास्त्री मंदिर का दस्तावेज़ रखते हुए याजकीय समूहों से जुड़े थे ([1 इतिहास 24:6](https://ref.ly/1Chr24:6); [2 इतिहास 34:13–15](https://ref.ly/2Chr34:13-2Chr34:15))।

बेबीलोन की बंधुआई के बाद शास्त्री
---------------------------------

यहूदी लोगों के बंधुआई से लौटने के बाद, यहूदी धर्म को एज्रा और नहेम्याह के अधीन पुनःस्थापित किया गया। "शास्त्री" शब्द का इस्तेमाल खास तौर पर उन लोगों के लिए किया जाने लगा जो एक साथ इकट्ठा होते थे, अध्ययन करते थे, और तौरह (यहूदी व्यवस्था) की व्याख्या करते थे। शास्त्री शिक्षकों का एक अलग व्यवसाय बन गया जो मूसा की व्यवस्था को सही ढंग से समझाने और यहूदी लोगों के लिए उसकी व्याख्या करने में सक्षम थे। इस समय की शुरुआत में, एज्रा आदर्श "शास्त्री के रूप में प्रकट होता है, जो प्रभु की आज्ञाओं और विधियों में विशेषज्ञ है" ([एज्रा 7:11](https://ref.ly/Ezra7:11))।

सिराख की पुस्तक शास्त्री को ऐसे व्यक्ति के रूप में वर्णित करती है जो ग्रंथों के रहस्य और अर्थों को गहराई से समझाने में सक्षम होते है ([सिरा](https://ref.ly/Sir39:2-Sir39:3)[ख](https://ref.ly/Sir39:2-Sir39:3) [39:2–3](https://ref.ly/Sir39:2-Sir39:3))। यह समझ उनके व्यवस्था, भविष्यवक्ताओं, और लेखों ([38:24](https://ref.ly/Sir38:24-Sir38:34) और आगे के पद; [39:1](https://ref.ly/Sir39:1)) के परिश्रमपूर्ण अध्ययन का परिणाम है। इसलिए, शास्त्री लोग राज्य के लिए न्यायाधीश और सलाहकार के रूप में सेवा करने में सक्षम है ([38:33](https://ref.ly/Sir38:33); [39:4–8](https://ref.ly/Sir39:4-Sir39:8))।तौरह में अहम भूमिका के कारण सभी शास्त्री पीढ़ियों तक प्रशंसा और सम्मान के योग्य है ([39:9](https://ref.ly/Sir39:9))। दूसरी शताब्दी ईसा पूर्व तक, शास्त्री यहूदी समाज में अलग वर्ग थे।लेकिन इस समय के बाद वे फरीसियों के साथ घनिष्ठ संबंध में आ गए, और अधिकांश शास्त्री उनके सम्प्रदाए से जुड़ गए (नए नियम में यह घनिष्ठ संबंध देखें: [मत्ती 5:20](https://ref.ly/Matt5:20); [12:38](https://ref.ly/Matt12:38); [15:1](https://ref.ly/Matt15:1); [मरकुस 7:5](https://ref.ly/Mark7:5); [लूका 6:7](https://ref.ly/Luke6:7))।

प्रशिक्षण और स्थिति
-------------------

शुरुआत में, शास्त्रियों को याजकों के परिवारों में प्रशिक्षित किया जाता था, जो एक ही व्यवसाय साझा करते थे। इनमें से किसी एक परिवार का हिस्सा होने से यह सुनिश्चित हो जाता था कि उन्हें कौन सी नौकरी मिलेगी ([1 इतिहास 2:55](https://ref.ly/1Chr2:55))। बाद में, प्रशिक्षण सभी सामाजिक वर्गों के लोगों के लिए उपलब्ध हो गया। यीशु के समय तक, गैर\-याजकीय परिवारों से कई प्रभावशाली शास्त्री थे।प्रशिक्षण, शिक्षक या रब्बी के व्यक्तिगत देखरेख में कम उम्र में शुरू हुआ। रब्बी यहूदी व्यवस्था और इसके सिद्धांतों के सभी पहलुओं को सिखाते थे।

मूसा की लिखित व्यवस्था बंधुआई के बाद के नए हालातों को सीधे संबोधित नहीं कर सकती थी, इसलिए शास्त्रियों के लेख और प्रशिक्षण महत्वपूर्ण योगदान बन गए। “मौखिक व्यवस्था” जो उन्होंने स्थापित किया था, उसे लिखित यहूदी व्यवस्था के बराबर माना जाता था। इस प्रकार यह उन लोगों के लिए भी समान रूप से लागू था जो परमेश्वर को प्रसन्न करना चाहते थे (देखें [मरकुस 7:6–13](https://ref.ly/Mark7:6-Mark7:13))। उनकी विशेषज्ञता के कारण, शास्त्रियों ने महासभा में भाग लिया, जो पुरनियों की परिषद थी और इस्राएल में सर्वोच्च न्यायालय के रूप में कार्य करती थी। शास्त्री महायाजकों और पुरनियों के उच्चतम सामाजिक वर्ग के बाहर एकमात्र सदस्य थे जो इस यहूदी सर्वोच्च न्यायालय में प्रतिनिधित्व करते थे ([मत्ती 26:57](https://ref.ly/Matt26:57); [मरकुस 14:43, 53](https://ref.ly/Mark14:43); [लूका 22:66](https://ref.ly/Luke22:66); [प्रेरितों के काम 23:9](https://ref.ly/Acts23:9))।

यहूदी समुदाय में शास्त्रियों का बहुत सम्मान किया जाता था। वे यहूदी व्यवस्था के प्रामाणिक शिक्षक थे, मंदिर में ([लूका 2:46](https://ref.ly/Luke2:46)) और यहूदिया और गलील के विभिन्न आराधनालयों के भीतर ([5:17](https://ref.ly/Luke5:17))। वे महासभा के भी महत्वपूर्ण सदस्य थे। उन्होंने विशेष वस्त्र पहने ([मरकुस 12:38](https://ref.ly/Mark12:38)) जिनके निचले हिस्से में स्मारक झालरें और भुजाओं से लटकते हुए तावीज़, या "प्रार्थना पेटी” होती थीं ([मत्ती 23:5](https://ref.ly/Matt23:5))। ऐसे कपड़े उनके कार्यों को स्पष्ट करते थे और जब वे गुजरते थे तो सामान्य लोगों को उठने या झुकने के लिए मजबूर करते थे ([मरकुस 12:38](https://ref.ly/Mark12:38))। उन्हें स  
म्मानपूर्वक "रब्बी" या "गुरु" ([मत्ती 23:7](https://ref.ly/Matt23:7)) कहा जाता था और उन्हें आराधनालयों और सामाजिक मामलों के दौरान सम्मान का स्थान दिया जाता था ([मत्ती 23:2](https://ref.ly/Matt23:2); [मरकुस 12:39](https://ref.ly/Mark12:39); [लूका 20:46](https://ref.ly/Luke20:46))।

यीशु के समय के शास्त्री
-----------------------

यीशु की सेवकाई के दौरान, शास्त्री मुख्य रूप से यहूदी व्यवस्था की मांगों पर अत्यधिक ध्यान देने वाले के रूप में दिखाई दिए। लूका शास्त्रियों को "व्यवस्था के लोग" कहकर संदर्भित करते हैं, इस प्रकार उनके अन्यजाति (या गैर\-यहूदी) श्रोताओं और पाठकों को शास्त्रियों के मुख्य कार्य को यहूदी व्यवस्था के व्याख्याकारों के रूप में वर्णित करते हैं। अक्सर शास्त्री यीशु की आलोचना करते थे। उन्होंने कई मौकों पर उस पर यहूदी व्यवस्था का उल्लंघन करने का आरोप लगाया:

* जब उन्होंने पापों को क्षमा किया ([मत्ती 9:1–3](https://ref.ly/Matt9:1-Matt9:3); [लूका 5:17–26](https://ref.ly/Luke5:17-Luke5:26))
* जब उन्हें लगा कि उन्होंने सब्त के दिन का पालन उचित तरीके से, काम ([लूका 6:1–2](https://ref.ly/Luke6:1-Luke6:2)) और चंगाई दोनों के माध्यम से नहीं किया, (पद [6–11](https://ref.ly/Luke6:6-Luke6:11))
* जब उन्होंने देखा कि वह उनके स्नान की विधि का पालन नहीं कर रहे थे ([मरकुस 7:2–5](https://ref.ly/Mark7:2-Mark7:5)) और उनके उपवास के अभ्यास को नजरअंदाज कर रहे थे ([लूका 5:33–39](https://ref.ly/Luke5:33-Luke5:39))

यह अचंभित बात नहीं है कि वे विशेष रूप से यीशु की उस प्रथा की निंदा करते थे जिसमें वह अशुद्ध और यहूदी समाज के बहिष्कृत लोगों के साथ समय बिताते थे। ([मरकुस 2:16–17](https://ref.ly/Mark2:16-Mark2:17); [लूका 15:1–2](https://ref.ly/Luke15:1-Luke15:2))। वे अक्सर यहूदी व्यवस्था के बारे में सवालों के ज़रिए यीशु को फसाने की कोशिश करते थे ([मरकुस 7:5](https://ref.ly/Mark7:5); [12:28, 35](https://ref.ly/Mark12:28); [लूका 11:53](https://ref.ly/Luke11:53); [यूहन्ना 8:3–4](https://ref.ly/John8:3-John8:4))। उन्होंने यीशु से अपनी पहचान स्पष्ट करने की मांग की ([मत्ती 12:38](https://ref.ly/Matt12:38)) और चमत्कार करने के लिए अपने अधिकार के स्रोत का खुलासा करने को कहा ([मरकुस 3:22](https://ref.ly/Mark3:22); [लूका 20:1–4](https://ref.ly/Luke20:1-Luke20:4))। हालाँकि उनमें से कुछ ने यीशु को स्वीकार किया ([मत्ती 8:19](https://ref.ly/Matt8:19); [13:52](https://ref.ly/Matt13:52); [मरकुस 12:32](https://ref.ly/Mark12:32); [यूहन्ना 3:1–2](https://ref.ly/John3:1-John3:2)), वे आमतौर पर उनके प्रति आक्रोश मे रहते थे।और यह लोगों के बीच उनकी बढ़ती लोकप्रियता के कारण था, जो उनके अधिकार के लिए ([मत्ती 7:29](https://ref.ly/Matt7:29)) और शहर की सुरक्षा के लिए भी खतरा था ([मत्ती 21:15](https://ref.ly/Matt21:15); [मरकुस 11:18](https://ref.ly/Mark11:18))।

यीशु के प्रति उनके विरोध में एक और प्रमुख कारण यह था कि यीशु ने उनके पाखंड और भ्रष्टाचार को उजागर किया। यीशु ने खुलेआम उन पर आरोप लगाया कि वे लोगों से प्रशंसा और सम्मान प्राप्त करने के लिए काम करते है ([मत्ती 23:5–7](https://ref.ly/Matt23:5-Matt23:7); [मरकुस 12:38–39](https://ref.ly/Mark12:38-Mark12:39); [लूका 11:43](https://ref.ly/Luke11:43))। वे बाहरी रूप से सही और पवित्र दिखाई देते थे, लेकिन उनके मन में दुष्टता थी ([मत्ती 23:25–28](https://ref.ly/Matt23:25-Matt23:28); [लूका 11:39–41](https://ref.ly/Luke11:39-Luke11:41))। मतलब, वे सभी नियमों का पालन करते हुए दिखते थे लेकिन वे ईमानदार नहीं थे।

यीशु ने शास्त्रियों द्वारा सिखाए गए मौखिक यहूदी व्यवस्था के सिद्धांत पर भी हमला किया, जिसे शास्त्रियों द्वारा सिखाया जाता था, और यह घोषणा करते हुए कहा, कि यह एक "भारी बोझ" है जिसका पालन शास्त्रियों ने स्वयं नहीं किया ([मत्ती 23:2–4, 13–22](https://ref.ly/Matt23:2-Matt23:4); [लूका 11:46](https://ref.ly/Luke11:46))। वे यहूदी व्यवस्था के छोटे बिंदुओं पर जोर देते थे, लेकिन स्वयं न्याय, दया और विश्वास जैसे महत्वपूर्ण सिद्धांतों को नजरअंदाज करने के दोषी भी थे ([मत्ती 23:23–24](https://ref.ly/Matt23:23-Matt23:24); [मरकुस 12:40](https://ref.ly/Mark12:40); [लूका 11:42](https://ref.ly/Luke11:42))।उन्होंने खुद को पुराने नियम के भविष्यवक्ताओं का वंश माना, लेकिन यीशु ने उन्हें बताया कि अगर वे उनके समय में जीवित होते तो वे भविष्यवक्ताओं को मार डालते ([मत्ती 23:29–36](https://ref.ly/Matt23:29-Matt23:36); [लूका 20:9–19](https://ref.ly/Luke20:9-Luke20:19))।

इसलिए यह आश्चर्यजनक नहीं है कि शास्त्री यीशु को पकड़ने के लिए उत्सुक थे ([मरकुस 14:1](https://ref.ly/Mark14:1); [लूका 11:53](https://ref.ly/Luke11:53))। यहूदी व्यवस्था की यीशु की व्याख्या ने समुदाय में उनकी स्थिति और अधिकार को खतरे में डाल दिया। शास्त्रियों ने अपने सामान्य विरोधियों (यहूदी याजकों) के साथ मिलकर यीशु को पकड़वाने की साजिश रची ([मरकुस 14:43](https://ref.ly/Mark14:43))। जब यीशु उनके सामने और बाकी महासभा के सामने आए, तो उन्होंने उनके खिलाफ झूठा आरोप लगाया जो उनकी मृत्यु का कारण बना ([मत्ती 26:57–66](https://ref.ly/Matt26:57-Matt26:66))। जब यीशु को हेरोदेस के सामने ले जाया गया, तो वे दूसरों के साथ खड़े होकर उन पर दोष लगा रहे थे ([लूका 23:10](https://ref.ly/Luke23:10))। अंत में, उन्होंने महासभा के अन्य सदस्यों के साथ मिलकर क्रूस पर यीशु का मज़ाक उड़ाया ([मत्ती 27:41–43](https://ref.ly/Matt27:41-Matt27:43))। 70 ईस्वी में यरूशलेम के विनाश से पहले, शास्त्री महासभा के साथ मिलकर शुरुआती मसीही कलिसिया का विरोध करते रहे। उन्होंने स्तिफनुस को भी उसके विश्वास के कारण मरवाने में मदद की ([प्रेरि 6:12–14](https://ref.ly/Acts6:12-Acts6:14))।

 यह *भी देखें* यहूदी धर्म; फरीसी; लेखक।

* **Associated Passages:** JDG 8:14; 1KI 4:3; 2KI 18:18; 2KI 22:12; 1CH 2:55; 1CH 24:6; 1CH 27:32; 2CH 24:11; 2CH 26:11; EZR 7:11; ISA 36:3; ISA 50:1; JER 32:12; JER 36:18; MAT 5:20; MAT 7:29; MAT 8:19; MAT 12:38; MAT 13:52; MAT 15:1; MAT 21:15; MAT 23:2; MAT 23:5; MAT 23:7; MAT 26:57; MRK 3:22; MRK 7:5; MRK 11:18; MRK 12:28; MRK 12:32; MRK 12:35; MRK 12:38; MRK 12:39; MRK 12:40; MRK 14:1; MRK 14:43; MRK 14:53; LUK 2:46; LUK 5:17; LUK 6:7; LUK 11:42; LUK 11:43; LUK 11:46; LUK 11:53; LUK 20:46; LUK 22:66; LUK 23:10; ACT 23:9; SIR 38:33; SIR 39:1; SIR 39:9; 1MA 7:12; LUK 5:17–LUK 5:26; MAT 23:29–MAT 23:36; LUK 11:39–LUK 11:41; MAT 23:23–MAT 23:24; MAT 23:25–MAT 23:28; 2SA 8:16–2SA 8:17; ACT 6:12–ACT 6:14; 2KI 22:3–2KI 22:4; 2CH 34:13–2CH 34:15; SIR 38:24–SIR 38:34; SIR 39:2–SIR 39:3; SIR 39:4–SIR 39:8; MRK 7:6–MRK 7:13; MAT 9:1–MAT 9:3; LUK 6:1–LUK 6:2; LUK 6:6–LUK 6:11; MRK 7:2–MRK 7:5; LUK 5:33–LUK 5:39; MRK 2:16–MRK 2:17; LUK 15:1–LUK 15:2; JHN 8:3–JHN 8:4; LUK 20:1–LUK 20:4; JHN 3:1–JHN 3:2; MAT 23:5–MAT 23:7; MRK 12:38–MRK 12:39; MAT 23:2–MAT 23:4; MAT 23:13–MAT 23:22; LUK 20:9–LUK 20:19; MAT 26:57–MAT 26:66; MAT 27:41–MAT 27:43
* **Associated Articles:** फरीसी (ID: `184987@TyndaleBibleDictionary`); लेखक (ID: `647233@TyndaleBibleDictionary`)

