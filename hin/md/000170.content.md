# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## अधर्म का भेद (id: 647190)

अधर्म का भेद
============

प्रेरित पौलुस द्वारा उपयोग किया गया वाक्यांश अधर्म की शक्ति या बल का वर्णन करता हैं जिससे भय उत्पन्न होता है। यह अभिव्यक्ति केवल [2 थिस्सलुनीकियों 2:7](https://ref.ly/2Thess2:7) में पाई जाती है और इसे इसके संदर्भ के प्रकाश में देखा जाना चाहिए।

स्पष्ट रूप से, थिस्सलुनीके की कलीसिया के कुछ सदस्य इस बात से आश्वस्त थे कि मसीह का दूसरा आगमन हो चुका हैं ([2 थिस्स 2:1–2](https://ref.ly/2Thess2:1-2Thess2:2))। इस विश्वास का मुकाबला करने के लिए पौलुस कुछ घटनाओं का वर्णन करते है जो मसीह के पहुँचने से पहले घटित होनी चाहिए। ये घटनाएँ "अधर्म के पुरुष" के आगमन के इर्द\-गिर्द केंद्रित है, एक दुष्ट व्यक्ति जो यरूशलेम के मन्दिर में बैठता है और स्वयं को परमेश्वर घोषित करता है (पद [3–4](https://ref.ly/2Thess2:3-2Thess2:4))। यद्यपि अधर्म के पुरुष को वर्तमान में रोका जा रहा है, लेकिन जो बुराई वो करेगा, वो पहले से ही कार्य कर रही है (पद [6\)](https://ref.ly/2Thess2:6)। पौलुस इस बुराई को "अधर्म का रहस्य" कहते हैं।

अधर्म के पुरुष की पहचान, रोकने वाले की पहचान, और अधर्म का रहस्य क्या है इस पर बहुत चर्चा हुई है। जो सुझाव दिए गए है, उनमें से निम्नलिखित तीन प्रमुख है:

1\. अधर्म का रहस्य रोमी साम्राज्य की तानाशाही है, और अधर्म का पुरुष एक भविष्य का रोमी सम्राट है जिसे वर्तमान रोमी शासक द्वारा शक्ति से रोका जा रहा है। इस स्थिति के समर्थन में कहा जा सकता है कि पौलुस के समय के यहूदियों के प्रकाशन ग्रन्थ रोम को दुष्टता की पराकाष्ठा मानते थे। इसके अलावा, 2 थिस्सलुनीकियों के लेखन से लगभग 10 साल पहले, रोमी सम्राट कैलीगुला ने अपनी मूर्ति को यरूशलेम मंदिर में स्थापित और पूजित करने का आदेश दिया था (जोसेफस की *अंटिक्वीटीस में* 18\.8\.2–6; *वॉर* 2\.10\.1–5\)।

2\. अधर्म का रहस्य यहूदी धर्म है, और अधर्म का पुरुष महायाजक है जो प्रेरिताई प्रचार से रोका जाता है। हालांकि, यह संदेहास्पद है कि पौलुस ने यहूदी धर्म को इस दृष्टिकोण से देखा होगा (तुलना करें [रोम 9:1–5](https://ref.ly/Rom9:1-Rom9:5))। 

3\. विभाजनात्मक (डिस्पेन्सेशनल) धर्मशास्त्र, अधर्म के रहस्य को बुराई के पूर्ण रूप में पहचानता है जो अंततः ख्रीस्त विरोधी (विधर्मी) के रूप में पूरा होता है और जो वर्तमान में पवित्र आत्मा द्वारा रोका जाता है। ऐसे संदर्भ में, पवित्र आत्मा के "मार्ग से हटाए जाने" के लिए एक शास्त्रीय आधार स्थापित करना कठिन है ([2 थिस्स 2:7](https://ref.ly/2Thess2:7))। 

*यह भी देखें* ख्रीस्त विरोधी;लोकान्त विज्ञान; मसीह का दूसरा आगमन; थिस्सलुनीकियों के नाम पहला पत्र; थिस्सलुनीकियों के नाम दूसरा पत्र। 

* **Associated Passages:** 2TH 2:6; 2TH 2:7; 2TH 2:1–2TH 2:2; 2TH 2:3–2TH 2:4; ROM 9:1–ROM 9:5
* **Associated Articles:** मसीह विरोधी (ID: 732474); युगांतशास्त्र (ID: 368587); थिस्सलुनीकियों को दूसरी पत्री  (ID: 185023); थिस्सलुनीकियों के नाम पहली पत्री (ID: 381248)

