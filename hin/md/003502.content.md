# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-16`) is provided under the same license.



--------------------------------

## मज़दूरी (id: 381916)

मज़दूरी
=======

मज़दूर को उसके काम के बदले में मिलने वाला भुगतान। मज़दूरी आमतौर पर मुद्रा के आदान प्रदान के माध्यम में होती है। लेकिन, इसका भुगतान किसी भी सामान या सेवा के लिए किया जा सकता है।

याकूब ने लाबान की छोटी बेटी, राहेल के लिए सात वर्ष सेवा किया ([उत्पत्ति 29:18–20](https://ref.ly/Gen29:18-Gen29:20))। फिर उसे और सात वर्ष सेवा करना पड़ा जब लाबान ने उनके समझौते का सम्मान नहीं किया। बाद में, याकूब की मज़दूरी भेड़ और बकरियाँ थीं ([उत्पत्ति 30:31–32](https://ref.ly/Gen30:31-Gen30:32); [31:8](https://ref.ly/Gen31:8))। नबूकदनेस्सर को सोर शहर पर कब्ज़ा करने के लिए मजदूरी के रूप में मिस्र देश दिया गया था। ([यहेजकेल 29:18–20](https://ref.ly/Ezek29:18-Ezek29:20))।

मज़दूरी आमतौर पर मालिक और कर्मचारी के बीच तय की जाती थीं ([उत्पत्ति 29:15–19](https://ref.ly/Gen29:15-Gen29:19); [मत्ती 20:2](https://ref.ly/Matt20:2))। कभी\-कभी, मालिक वेतन तय करते थे ([मत्ती 20:4](https://ref.ly/Matt20:4))। ईमानदारी से किये कार्य की उचित मजदूरी बाइबिल का एक सिद्धांत है ([लूका 10:7](https://ref.ly/Luke10:7); [1 तीमुथियुस 5:18](https://ref.ly/1Tim5:18))। प्रभु ने इस सिद्धांत को लागू करने के लिए नियम बनाए और इसका उल्लंघन करने वालों का न्याय किया। मज़दूरी का भुगतान तुरंत किया जाना था ([लैव्यव्यवस्था 19:13](https://ref.ly/Lev19:13))। मजदुर की मज़दूरी को रोकना पवित्रशास्त्र में निंदा की बात कही गई है ([मलाकी 3:5](https://ref.ly/Mal3:5); [याकूब 5:1–6](https://ref.ly/Jas5:1-Jas5:6))।

अक्सर मज़दूरी, मालिक और कर्मचारी के बीच असंतोष और विवाद का स्रोत होता था। जब सैनिक बपतिस्मा लेने के लिए यूहन्ना बपतिस्मा देनेवाले के पास आए, तो उन्होंने अपने भविष्य के आचरण के बारे में पूछा। उसने उनसे आग्रह किया कि वे अपने वेतन से संतुष्ट रहें ([लूका 3:14](https://ref.ly/Luke3:14))। याकूब और लाबान के बीच मज़दूरी को लेकर मतभेद था। दो बार याकूब ने शिकायत की, “तुम्हारे पिता ने मुझसे छल करके मेरी मज़दूरी को दस बार बदल दिया” ([उत्पत्ति 31:7, 41](https://ref.ly/Gen31:7,Gen31:41))। 

बाइबल में गलत तरीके से कमाए गई मज़दूरी (धन) के बारे में भी बताया गया है। वेश्या की मज़दूरी परमेश्वर यहोवा के घर नहीं लाई जा सकती थी ([व्यवस्थाविवरण 23:18](https://ref.ly/Deut23:18))। लोगों को बिलाम की गलती के खिलाफ चेतावनी दी गई है। उन्होंने इस्राएल को भ्रष्ट किया क्योंकि उसने “दुष्टता की मज़दूरी को प्रिय जाना” ([2 पतरस 2:15](https://ref.ly/2Pet2:15))।

*यह भी देखें* रुपये\-पैसे; साहूकार, लेन\-देन; दरिद्र, धन; काम।

* **Associated Passages:** GEN 31:7; GEN 31:8; GEN 31:41; LEV 19:13; DEU 23:18; MAL 3:5; MAT 20:2; MAT 20:4; LUK 3:14; LUK 10:7; 1TI 5:18; 2PE 2:15; JAS 5:1–JAS 5:6; EZK 29:18–EZK 29:20; GEN 29:18–GEN 29:20; GEN 30:31–GEN 30:32; GEN 29:15–GEN 29:19
* **Associated Articles:** बैंकर, बैंकिंग (ID: `184859@TyndaleBibleDictionary`); धन (ID: `381710@TyndaleBibleDictionary`); गरीब (ID: `184991@TyndaleBibleDictionary`); काम (ID: `185036@TyndaleBibleDictionary`); दौलत (ID: `185000@TyndaleBibleDictionary`)

