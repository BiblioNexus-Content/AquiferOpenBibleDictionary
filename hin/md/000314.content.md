# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-16`) is provided under the same license.



--------------------------------

## अभिषेक करना (id: 184856)

अभिषेक करना
===========

किसी व्यक्ति या वस्तु पर अनुष्ठानिक तरीके से तेल या मरहम उंडेलना।

अभिषेक के लिए इब्रानी शब्द पहली बार [उत्पत्ति 31:13](https://ref.ly/Gen31:13) में आता है, जहाँ यह याकूब द्वारा बेतेल के पत्थर पर तेल उंडेलने का उल्लेख करता है ([उत 28:18–19](https://ref.ly/Gen28:18-Gen28:19))। बाद में यह अनुष्ठान दोहराया गया ([उत 35:9–15](https://ref.ly/Gen35:9-Gen35:15))। यह अनुष्ठान स्पष्ट रूप से धार्मिक था जो पवित्र उपयोग में प्रवेश का संकेत देता था। एक धार्मिक कृत्य के रूप में, अभिषेक का उद्देश्य अभिषिक्त व्यक्ति को संबंधित देवता की गुणवत्ता से संपन्न करना था। प्राचीन काल से ही इब्रानी लोग अपने राष्ट्रीय समुदाय के अधिकारीयों के सिर पर विशेष तेल उंडेलकर उन्हें नियुक्त करते थे। विशेष ईश्वरीय उपयोग के लिए वस्तुओं को अलग रखने के लिए भी इसी प्रथा का उपयोग किया जाता था।

पवित्रशास्त्र आधिकारिक चीज़ों और व्यक्तियों के औपचारिक अभिषेक के कुछ विवरण प्रदान करता है। याकूब ने एक चट्टान पर तेल उंडेला और एक घोषणा की। जब इस्राएल के पहले राजा का अभिषेक किया गया, तो भविष्यवक्ता\-न्यायाधीश शमूएल ने शाऊल को निर्देश देना के लिए एक तरफ ले गया ([1 शमू 9:25–27](https://ref.ly/1Sam9:25-1Sam9:27)), फिर “तेल की कुप्पी ली और उसके सिर पर उंडेला, और उसे चूमा और कहा, ‘क्या इसका कारण यह नहीं कि यहोवा ने अपने निज भाग के ऊपर प्रधान होने को तेरा अभिषेक किया है' ([1 शमू 10:1](https://ref.ly/1Sam10:1))। तम्बू और उसके याजकों के अभिषेक के लिए, एक विशेष तेल तैयार किया जाता था और केवल उस पवित्र उद्देश्य के लिए ही उपयोग किया जाता था। कुशल इत्र निर्माताओं ने जैतून के तेल में सर्वोत्तम मसालों (गंधरस, दालचीनी, अगर, तज) को मिलाया ([निर्ग 30:22–25](https://ref.ly/Exod30:22-Exod30:25))। यहोवा ने निर्दिष्ट किया कि जो कुछ भी परमेश्वर के लिए अलग किया गया है—तम्बू, सन्दूक, मेज और उसके उपकरण, दीपस्तम्भ और बर्तन, धूप की वेदी और मुख्य वेदी, धोने का कटोरा—सबका अभिषेक किया जाना चाहिए। महायाजक हारून और उसके पुत्रों का भी अभिषेक किया जाना था ([निर्ग 30:26–32](https://ref.ly/Exod30:26-Exod30:32))। परिणामस्वरुप पवित्र साज\-सामान, आराधना के पवित्र उपकरण और पवित्र याजकों के साथ एक पवित्र स्थान बन गया।

इस्राएल राष्ट्र में भविष्यवक्ता, याजक और राजा के पद अभिषेक से जुड़े थे। भविष्यवक्ताओं को कभी\-कभी आधिकारिक अभिषेक द्वारा नियुक्त किया जाता था ([1 रा 19:16](https://ref.ly/1Kgs19:16))। उन्हें परमेश्वर के अभिषिक्त कहा जा सकता था ([1 इति 16:22](https://ref.ly/1Chr16:22); [भज 105:15](https://ref.ly/Ps105:15))। लैवीय याजक पद की स्थापना के समय, सभी याजकों को उनके पद के लिए अभिषेक किया गया था, हारून के पुत्रों के साथ\-साथ स्वयं हारून को भी अभिषेक किया गया था ([निर्ग 40:12–15](https://ref.ly/Exod40:12-Exod40:15); [गिन 3:3](https://ref.ly/Num3:3))। बाद में, साधारण याजकों के अभिषेक के समय अभिषेक को दोहराया नहीं गया, क्यूंकि यह विशेष रूप से महायाजक के लिए आरक्षित था ([निर्ग 29:29](https://ref.ly/Exod29:29); [लैव्य 16:32](https://ref.ly/Lev16:32))।

अपने स्वयं के राजा होने से पहले, इस्राएली जानते थे कि राजा की नियुक्ति के लिए अभिषेक एक तरीका है ([न्या 9:8](https://ref.ly/Judg9:8),15\)। शाऊल से लेकर ([1 शमू 10:1](https://ref.ly/1Sam10:1); [1 रा 1:39](https://ref.ly/1Kgs1:39)) यहूदा और इस्राएल के सभी राजाओं की नियुक्ति के साथ अभिषेक एक ईश्वरीय रूप से निर्धारित अनुष्ठान बन गया ([2 रा 9:1–6](https://ref.ly/2Kgs9:1-2Kgs9:6); [11:12](https://ref.ly/2Kgs11:12))। दाऊद का अभिषेक तीन चरणों में हुआ ([1 शमू 16:1, 13](https://ref.ly/1Sam16:1); [2 शमू 2:4](https://ref.ly/2Sam2:4); [5:1–4](https://ref.ly/2Sam5:1-2Sam5:4))। “यहोवा का अभिषिक्त” या इसी तरह का कोई वाक्यांश इब्रानी राजाओं के लिए एक सामान्य पद बन गया ([1 शमू 12:3–5](https://ref.ly/1Sam12:3-1Sam12:5); [2 शमू 1:14–16](https://ref.ly/2Sam1:14-2Sam1:16); [भज 89:38, 51](https://ref.ly/Ps89:38); [विल 4:20](https://ref.ly/Lam4:20))।

परन्तु, अभिषेक का धार्मिक या अनुष्ठानिक महत्व से कहीं अधिक महत्व था। मिस्रियों और सीरियाई लोगों ने चिकित्सा और सौंदर्य कारणों से अभिषेक का अभ्यास किया, और शास्त्रों से पता चलता है कि इस तरह का गैर\-धार्मिक अभ्यास भी इस्राएली रीति\-रिवाजों का हिस्सा था ([2 शमू 12:20](https://ref.ly/2Sam12:20); [रूत 3:3](https://ref.ly/Ruth3:3); [मीक 6:15](https://ref.ly/Mic6:15))। वास्तव में, स्वयं का अभिषेक या इत्र न लगाना शोक या संकट का संकेत था ([2 शमूएल 14:2](https://ref.ly/2Sam14:2); [दानि 10:3](https://ref.ly/Dan10:3); [मत्ती 6:17](https://ref.ly/Matt6:17))।

नए नियम में बीमार व्यक्ति द्वारा अनुरोध किए जाने पर स्थानीय कलीसिया के प्राचीनों द्वारा प्रार्थना के साथ बीमारों का अभिषेक करने की सिफारिश की जाती थी ([याकू 5:14–16](https://ref.ly/Jas5:14-Jas5:16))। तेल के साथ अभिषेक भी प्रेरितों की चिकित्सा सेवा का हिस्सा था ([मर 6:12–13](https://ref.ly/Mark6:12-Mark6:13))।

* **Associated Passages:** GEN 31:13; EXO 29:29; LEV 16:32; NUM 3:3; JDG 9:8; RUT 3:3; 1SA 10:1; 1SA 16:1; 1SA 16:13; 2SA 2:4; 2SA 12:20; 2SA 14:2; 1KI 1:39; 1KI 19:16; 2KI 11:12; 1CH 16:22; PSA 89:38; PSA 89:51; PSA 105:15; LAM 4:20; DAN 10:3; MIC 6:15; MAT 6:17; GEN 28:18–GEN 28:19; GEN 35:9–GEN 35:15; 1SA 9:25–1SA 9:27; EXO 30:22–EXO 30:25; EXO 30:26–EXO 30:32; EXO 40:12–EXO 40:15; 2KI 9:1–2KI 9:6; 2SA 5:1–2SA 5:4; 1SA 12:3–1SA 12:5; 2SA 1:14–2SA 1:16; JAS 5:14–JAS 5:16; MRK 6:12–MRK 6:13

