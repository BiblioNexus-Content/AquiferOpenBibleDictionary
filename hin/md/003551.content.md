# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## मनुष्य, पुराना और नया (id: 381681)

मनुष्य, पुराना और नया
=====================

यह बाइबल में मसीह के सम्बन्ध में मनुष्य की स्थिति का वर्णन करने के लिए इस्तेमाल किए जाने वाले शब्द हैं। मनुष्य परमेश्वर के स्वरूप में उनके साथ संगति करने के लिए बनाए गए हैं ([उत्प 1:26–27](https://ref.ly/Gen1:26-Gen1:27))। परमेश्वर ने आदम और हव्वा को एक विशिष्ट स्थिति में अपनी इच्छा बताई ([उत्प 2:15–17](https://ref.ly/Gen2:15-Gen2:17)), फिर भी उन्होंने अपनी इच्छा की स्वतंत्रता का उपयोग परमेश्वर के आज्ञा का उल्लंघन करने के लिए किया ([उत्प 3:1–7](https://ref.ly/Gen3:1-Gen3:7))। इसलिए मानवजाति पाप में मरे हुए हैं ([रोम 5:12–21](https://ref.ly/Rom5:12-Rom5:21); [इफि 2:1–3](https://ref.ly/Eph2:1-Eph2:3))। आदम और हव्वा का पाप (मूल पाप) पूरी मानवता पर लागू हो गया है। पाप की प्रवृत्ति के साथ पैदा हुए मनुष्य ([भज 51:5](https://ref.ly/Ps51:5)), जैसे ही नैतिक जिम्मेदारी की उम्र पूरी होती है, वह पाप करना शुरू कर देते हैं। पौलुस इस स्थिति को "पुराना मनुष्य" कहते हैं। पुराना मनुष्य व्यवस्था के कुछ हिस्सों का पालन करने में और विभिन्न अच्छे काम करने में सक्षम था। लेकिन कोई भी पुराना मनुष्य कभी भी अपने उद्धार के लिए पर्याप्त अच्छे काम नहीं कर सकता था। पुराने मनुष्य को नए मनुष्य में बदलना होगा अन्यथा उन्हें अपने पाप के परिणामों को भुगतना होगा। केवल परमेश्वर ही उस मौलिक परिवर्तन को ला सकते हैं। मनुष्य केवल विश्वास द्वारा परमेश्वर के अनुग्रहकारी वरदान को स्वीकार कर सकते हैं।

दाऊद, [भजन संहिता 51](https://ref.ly/Ps51:1-Ps51:19) में, परमेश्वर से अपने पापों के दोष को दूर करने के लिए विनती करते हैं। पद [10](https://ref.ly/Ps51:10) में वे कुछ इस प्रकार विनती करते हैं, “मेरे अन्दर शुद्ध मन उत्पन्न कर, और मेरे भीतर स्थिर आत्मा नये सिरे से उत्पन्न कर”। परमेश्वर [यहेजकेल 11:19](https://ref.ly/Ezek11:19), [18:31](https://ref.ly/Ezek18:31), और [36:26](https://ref.ly/Ezek36:26) में पश्चाताप करने वाले पापियों को एक नया हृदय और एक नई आत्मा देने का वादा करते हैं। [रोमियों 6:5–11](https://ref.ly/Rom6:5-Rom6:11) में पौलुस दिखाते हैं कि पुराना मनुष्यत्व मसीह के साथ क्रूस पर चढ़ाया गया है, इसलिए वे यह निष्कर्ष निकाल सकते हैं की, “ऐसे ही तुम भी अपने आपको पाप के लिये तो मरा, परन्तु परमेश्वर के लिये मसीह यीशु में जीवित समझो” ([6:11](https://ref.ly/Rom6:11))। [इफि 4:22–24](https://ref.ly/Eph4:22-Eph4:24) और [कुलु 3:9–10](https://ref.ly/Col3:9-Col3:10) में वे विश्वासियों को दिखाते हैं कि उन्होंने पुराने मनुष्यत्व को उतार दिया है और नए मनुष्यत्व को पहन लिया है। यीशु इस मौलिक परिवर्तन को नया जन्म लेना कहते हैं \- दूसरा शारीरिक जन्म नहीं, जैसा कि नीकुदेमुस ने सोचा था, बल्कि एक आत्मिक जन्म है ([यूह 3:6](https://ref.ly/John3:6))। केवल परमेश्वर का अनुग्रह ही पुराने मनुष्यत्व को नए मनुष्यत्व में बदल सकता है। पुराना मनुष्यत्व परमेश्वर के अनुग्रहकारी वरदान को विश्वास के द्वारा स्वीकार करता है, लेकिन वह विश्वास भी परमेश्वर का दान है ([इफि 2:8](https://ref.ly/Eph2:8))। नया मनुष्य परमेश्वर की सन्तान बन जाता है। वह तुरन्त सिद्ध नहीं हो जाता। उसे इस पूरे जीवन में पाप के विरुद्ध लड़ना होगा क्योंकि वह परिपूर्ण पवित्रता के आदर्श के और भी करीब आने का प्रयास करता है। वह उस सिद्धता को केवल आने वाले पुनरुत्थान में प्राप्त करेगा ([1 कुरि 15:42–45](https://ref.ly/1Cor15:42-1Cor15:45)), जब सभी चीजें नई हो जाएँगी ([प्रका 21:5](https://ref.ly/Rev21:5))।

*यह भी देखें* आदम (व्यक्ति); मनुष्य; मनुष्यत्व, स्वाभाविक; नया जीवन।

* **Associated Passages:** PSA 51:5; PSA 51:10; EZK 11:19; EZK 18:31; EZK 36:26; JHN 3:6; ROM 6:11; EPH 2:8; REV 21:5; ROM 5:12–ROM 5:21; COL 3:9–COL 3:10; PSA 51:1–PSA 51:19; GEN 1:26–GEN 1:27; GEN 2:15–GEN 2:17; GEN 3:1–GEN 3:7; EPH 2:1–EPH 2:3; ROM 6:5–ROM 6:11; EPH 4:22–EPH 4:24; 1CO 15:42–1CO 15:45
* **Associated Articles:** आदम (व्यक्ति) (ID: 381278); स्वाभाविक (शारीरिक) मनुष्य (ID: 381680); मनुष्य (ID: 381682)

