# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## लेखक (id: 647233)

लेखक
====

एक पेशेवर या धार्मिक शास्त्री और/या सचिव। लेखक और सचिव वे लोग होते थे जिन्हें दस्तावेज़ लिखने और प्रतिलिपि बनाने के लिए प्रशिक्षित किया जाता था।

पेशेवर लेखक और सचिव
-------------------

फिलिस्तीन, मिस्र, मेसोपोटामिया, और ग्रीको\-रोमी साम्राज्य में लेखक ही सचिव के रूप में कार्यरत थे। कचहरी के लेखक कभी\-कभी सामाजिक और राजनीतिक रूप से प्रभावशाली पदों तक पहुंच जाते थे।

लेखको को प्रशिक्षित करने के लिए पाठशाला होते थे। मिट्टी पर लिखने की कला में महारत हासिल करना शायद उतना ही समय लेता था जितना आज छात्रों को पढ़ना और लिखना सीखने में लगता है। जो लोग लेखक बनना चाहते थे, वे या तो सामान्य पाठशाला में सीख सकते थे या निजी शिक्षक के अधीन एक शिक्षार्थी के रूप में काम कर सकते थे। दूसरा तरीका अधिक लोकप्रिय था। कई लेखक सिखाने के लिए तैयार रहते थे। अधिकांश लेखकों के पास कम से कम एक छात्र होता ही था। इन छात्रों को सीखाते समय परिवार की तरह माना जाता था। छात्र अनुशिक्षरण और उदाहरण के माध्यम से सीखते थे। यह अनुभव युवा लेखकों को कानूनी और व्यावसायिक दस्तावेज लिखने और साथ ही निजी पत्रों के लिए श्रुतलेख लेने के लिए भी के लिए तैयार करता था।

अधिक उन्नत अध्ययन के लिए, लेखकों को विद्यालय जाना पड़ता था। विद्यालय मंदिरों से जुड़े होते थे, और वही एकमात्र स्थान होते थे जहाँ विज्ञान, गणित और साहित्य पढ़ाया जा सकता था। सबसे उन्नत लेखकों को इन सभी विषयों में निपुण होना पड़ता था। विद्यालय में, कोई व्यक्ति शास्त्री याजक या "वैज्ञानिक" बनने के लिए अध्ययन कर सकता था।

पुरातत्वविदों (वे विद्वान जो प्राचीन मानव इतिहास का अध्ययन करते हैं) ने स्कूल के कमरे खोजे है जिनमें कुरसी थीं जिन पर छात्र बैठते थे। उन्होंने उन "पाठ्यपुस्तकों" को भी खोजा है जिनका उपयोग लेखकों को पढ़ाने के लिए किया जाता था। इन प्राचीन निकट पूर्वी ग्रंथों में से कुछ केवल बुनियादी अभ्यास और मूल ग्रंथों की प्रतियां है। ये प्रतियां आमतौर पर उतनी सुंदर या पढ़ने में सहज नहीं होती जितनी मूल ग्रंथ, जिन्हें प्रमुख लेखकों द्वारा लिखा गया था।

जब शिक्षक छात्रों को कोई कार्यभार देते थे, तो मंदिर में कई प्रकार के पाठ उपलब्ध थे। प्राथमिक कार्य में एक श्रृंखला में कीलाक्षर चिन्ह लिखना शामिल था (एक प्राचीन लेखन लिपि), जैसे हम वर्णमाला सीखते हैं—बस अंतर यह था कि वहां 600 चिन्ह थे! एक और सरल कार्यभार पत्थरों, शहरों, जानवरों और देवताओं की सूचियों वाले शब्दकोशों की नकल करना था।

उन्नत छात्रों ने महाकाव्य, भजन, या प्रार्थनाओं जैसे साहित्यिक ग्रंथों की प्रतिलिपि बनाई। अध्ययन और अभ्यास के माध्यम से, एक प्रतिभाशाली छात्र लगभग किसी भी क्षेत्र में कार्य करने के लिए योग्य हो जाते थे।

पुराने नियम के लेखक
-------------------

इस्राएल में, लेखक कई कार्य करते थे। वे अक्सर शहर के फाटक या किसी अन्य सार्वजनिक स्थान पर बैठते थे और रसीदें, अनुबंध, तथा पत्र लिखते थे। धार्मिक लेखक शास्त्रों की प्रतिलिपि बनाते थे।

पुराने नियम में कई लेखक उल्लेखित हैं:

* शेबना ([2 रा 18:18, 37](https://ref.ly/2Kgs18:18,2Kgs18:37))
* शापान ([2 रा 22:8](https://ref.ly/2Kgs22:8-2Kgs22:12)–[12](https://ref.ly/2Kgs22:8-2Kgs22:12))
* एज्रा ([एज्रा 7:6, 11](https://ref.ly/Ezra7:6,Ezra7:11); [नहे 8:1, 9, 13](https://ref.ly/Neh8:1,Neh8:9,Neh8:13); [12:26, 36](https://ref.ly/Neh12:26,Neh12:36))
* बरूक ([यिर्म 36:26, 32](https://ref.ly/Jer36:26,Jer36:32))
* योनातान ([यिर्म 37:15, 20](https://ref.ly/Jer37:15,Jer37:20)) ।

### नए नियम के लेखक

प्रेरित पौलुस ने अपनी चिट्ठियों को लिखवाने के लिए सचिवों और लेखकों का उपयोग किया। आमतौर पर, एक लेखक वक्ता के शब्दों को लिखता था। फिर, लेखक उसकी समीक्षा और संपादन करता था। लेखक संपादनों के साथ एक अंतिम मसौदा तैयार करता था, जिसे लेखक द्वारा अनुमोदित किया जाता था।

नए नियम के दो पत्र एक शास्त्री का नाम प्रस्तुत करते हैं:

* तीरतियुस ([रोम 16:22](https://ref.ly/Rom16:22))
* सिलवानुस ([1 पत 5:12](https://ref.ly/1Pet5:12))

पौलुस के कुछ पत्रों में उल्लेख है कि उन्होंने स्वयं अंत लिखा:

* [1 कुरिन्थियों 16:21](https://ref.ly/1Cor16:21)

    [गलातियों 6:11](https://ref.ly/Gal6:11)

    [कुलुस्सियों 4:18](https://ref.ly/Col4:18)

    [2 थिस्सलुनीकियों 3:17](https://ref.ly/2Thess3:17)

यह दर्शाता है कि ये पत्र किसी अन्य व्यक्ति (पौलुस के लेखक) द्वारा लिखे गए थे, और फिर उन्होंने उन पर हस्ताक्षर किए। यूहन्ना ने अपने पत्र स्वयं लिखे ([1 यूह 1:4](https://ref.ly/1John1:4); [2:1,](https://ref.ly/1John2:1,1John2:7-1John2:8,1John2:12-1John2:14) [7–8](https://ref.ly/1John2:7-1John2:8), [12–14](https://ref.ly/1John2:12-1John2:14); [2 यूह 1:12](https://ref.ly/2John1:12); [3 यूह 1:9](https://ref.ly/3John1:9), [13\)](https://ref.ly/3John1:13) ।

*यह भी देखें* प्राचीन पत्र लेखन; लेखन। 

* **Associated Passages:** 2KI 18:18; 2KI 18:37; EZR 7:6; EZR 7:11; NEH 8:1; NEH 8:9; NEH 8:13; NEH 12:26; NEH 12:36; JER 36:26; JER 36:32; JER 37:15; JER 37:20; ROM 16:22; 1CO 16:21; GAL 6:11; COL 4:18; 2TH 3:17; 1PE 5:12; 1JN 1:4; 1JN 2:1; 2JN 1:12; 3JN 1:9; 3JN 1:13; 1JN 2:12–1JN 2:14; 2KI 22:8–2KI 22:12; 1JN 2:7–1JN 2:8
* **Associated Articles:** प्राचीन पत्र लेखन (ID: 381130); लेखन (ID: 594869)

