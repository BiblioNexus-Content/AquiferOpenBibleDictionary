# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-17`) is provided under the same license.



--------------------------------

## अराबा (id: 381305)

अराबा
=====

पूर्वी और पश्चिमी फिलिस्तीन को विभाजित करने वाली महान घाटी। अराबा गलील सागर से दक्षिण की ओर यरदन नदी घाटी के माध्यम से मृत सागर और अकाबा की खाड़ी तक फैली हुई है।सामान्यतः रिफ्ट वैली के नाम से जानी जाने वाली अराबा लगभग 6 मील (10 किलोमीटर) चौड़ी और 200 मील (322 किलोमीटर) लंबी है। अराबा में स्थित मृत सागर पृथ्वी की आंतरिक सतह का सबसे निचला बिंदु है, जो समुद्र तल से 1,275 फीट (388\.5 मीटर) नीचे है।

सामान्यतः इब्रानी शब्द 'अरबा' का अर्थ एक बंजर भूमि या उजाड़ क्षेत्र होता है। मृत सागर के उत्तर से गलील सागर तक की घाटी को अरब लोग 'घोर' (अर्थात् "अवसाद") कहते हैं और मृत सागर के दक्षिण में इसे 'अराबा' कहा जाता है।

पुराने नियम में अराबा नाम का कभी\-कभी पूरी घाटी की लंबाई के लिए उपयोग किया जाता है, हालांकि कभी\-कभी दक्षिणी भाग का संकेत दिया जाता है ([व्य.वि.1:1](https://ref.ly/Deut1:1); [2:8](https://ref.ly/Deut2:8)), और कहीं पूर्वोत्तर भाग का संकेत मिलता है ([व्य.वि.](https://ref.ly/Deut1:1) [3:17](https://ref.ly/Deut3:17); [4:49](https://ref.ly/Deut4:49); [यहो 11:2](https://ref.ly/Josh11:2))। यह यरदन नदी के पूर्वी भाग का संकेत कर सकता है ([व्य.वि.](https://ref.ly/Deut1:1) [4:49](https://ref.ly/Deut4:49)) या नदी के पश्चिमी भाग का ([यहो 11:16](https://ref.ly/Josh11:16)) या यरदन नदी की घाटी का ([2 शमू 4:7](https://ref.ly/2Sam4:7))। इब्रानी पुराने नियम में, अराबा का बहुवचन *(*अरबोत*)* 17 बार मिलता है, और इसका अर्थ है "मैदान"—जो यरीहो या मोआब के निकट अराबा के भाग का संकेत करता है। मृत सागर को कभी\-कभी अराबा का ताल या मैदान का सागर कहा जाता है ([2 रा 14:25](https://ref.ly/2Kgs14:25))। अधिकांश भाग के लिए मृत सागर के उत्तर में अरब का खंड था और आज भी, उपजाऊ और उत्पादक है।

यहोशू ने यरीहो को जीतने के लिए अभियान का नेतृत्व अराबा से किया था। अब्नेर गिबोन में पराजित होने के बाद उत्तरी अराबा की ओर भागा ([2 शमू 2:29](https://ref.ly/2Sam2:29))। ईशबोशेत के हत्यारे इस क्षेत्र को पार करके उसका सिर दाऊद के पास हेब्रोन ले गए ([2 शमू 4:7](https://ref.ly/2Sam4:7)) और जब सिदकिय्याह बाबेलियों द्वारा पकड़ा गया था, तब वह इस क्षेत्र की ओर भाग रहा था ([2 रा 25:4](https://ref.ly/2Kgs25:4); [यिर्म 39:4](https://ref.ly/Jer39:4))।

दक्षिणी अराबा इस्राएल के भटकने का स्थान था, इससे पहले कि वे प्रतिज्ञा की हुई भूमि में प्रवेश करते। सुदूर उत्तर में, अराबा मूसा के अंतिम कार्यों का स्थल था ([गिन 32–36](https://ref.ly/Num32:1-Num36:13)), जहाँ उनका देहांत हुआ और उन्हें अराबा में दफनाया गया ([व्य.वि. 1:1](https://ref.ly/Deut1:1)), मृत सागर के पूर्व में मोआब के मैदानों में ([व्य.वि.](https://ref.ly/Deut1:1) [34:1–6](https://ref.ly/Deut34:1-Deut34:6))।

मृत सागर के दक्षिण में लोहे और तांबे के भंडार थे और [व्यवस्थाविवरण](https://ref.ly/Deut1:1) [8:9](https://ref.ly/Deut8:9) इस सामान्य क्षेत्र का संकेत कर सकता है जब यह "वहाँ के पत्थर लोहे के हैं और वहाँ के पहाड़ों में से तू तांबा खोदकर निकाल सकेगा" की बात करता है। यहाँ की भूमि आमतौर पर बंजर है, हालांकि प्राचीन काल में सिंचाई के सावधानीपूर्वक उपयोग से कृषि को सीमित मात्रा में संभव बनाया गया था। इस क्षेत्र से कई महत्वपूर्ण व्यापार मार्ग गुज़रे हैं। मृत सागर के आसपास का अराबा, सदोम और अमोरा के विनाश से पहले, एक विशेष रूप से उपजाऊ क्षेत्र था, "यहोवा की वाटिका के समान" ([उत 13:10](https://ref.ly/Gen13:10))।

इस क्षेत्र का कायाकल्प भविष्यवाणी के वादों में से एक है। यहेजकेल एक महान नदी के बारे में बताते है जो मंदिर से निकलकर अराबा की ओर जाएगी, समुद्र के जल को ताज़ा बनाएगी और मछलियों और अन्य जीवित प्राणियों के लिए एक स्वस्थ वातावरण बनाएगी ([यहेज 47:1–12](https://ref.ly/Ezek47:1-Ezek47:12); [योए 3:18](https://ref.ly/Joel3:18); [जक 14:8](https://ref.ly/Zech14:8))। 

*देखें* फ़िलिस्तीन।

* **Associated Passages:** GEN 13:10; DEU 1:1; DEU 2:8; DEU 3:17; DEU 4:49; DEU 8:9; JOS 11:2; JOS 11:16; 2SA 2:29; 2SA 4:7; 2KI 14:25; 2KI 25:4; JER 39:4; JOL 3:18; ZEC 14:8; DEU 34:1–DEU 34:6; NUM 32:1–NUM 36:13; EZK 47:1–EZK 47:12
* **Associated Articles:** फ़िलिस्तीन (ID: `381171@TyndaleBibleDictionary`)

