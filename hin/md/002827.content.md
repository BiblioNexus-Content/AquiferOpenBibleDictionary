# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-17`) is provided under the same license.



--------------------------------

## पिसिदिया का अन्ताकिया (id: 380979)

पिसिदिया का अन्ताकिया
=====================

फ्रूगिया और पिसिदिया के जिलों के बीच एशिया के उपद्वीप में एक शहर हैं। प्रेरित पौलुस ने वहाँ सुसमाचार सुनाने के लिए यात्रा किया। पौलुस को अन्ताकिया की आराधनालय के सरदारों द्वारा नेवता दिया गया था। उन्होंने पौलुस को अपने सब्त या शनिवार की सभा में प्रोत्साहन का सन्देश देने के लिए कहला भेजा ([प्रेरि 13:14–15](https://ref.ly/Acts13:14-Acts13:15))।

प्रेरितों के काम में दर्ज वृत्तान्त के अनुसार, कई लोगों ने और सुनने की विनती की ([13:42](https://ref.ly/Acts13:42))। कुछ यहूदी अगुओं को पौलुस से ईर्ष्या हो रही थी क्योंकि वह लोकप्रिय थे। उन्होंने उनके बारे में निन्दा की बातें कहना शुरू कर दिया ([13:45](https://ref.ly/Acts13:45))। तब पौलुस अन्यजाति श्रोताओं की ओर मुड़े ([13:46–48](https://ref.ly/Acts13:46-Acts13:48))। कुछ यहूदी अधिकारियों ने उन्हें शहर छोड़ने के लिए मजबूर किया ([13:50](https://ref.ly/Acts13:50))। अन्ताकिया के वही यहूदी पौलुस पर हमला करते रहे जब वह लुस्त्रा की यात्रा कर रहे थे ([प्रेरि 14:19](https://ref.ly/Acts14:19))। पौलुस दूसरी बार अन्ताकिया से होकर पिरगा और अत्तलिया की ओर जाते हुए यात्रा की ([14:21](https://ref.ly/Acts14:21))।

अन्ताकिया शहर का निर्माण 300 ईसा पूर्व के आसपास सेल्युकस निकेटर द्वारा किया गया था। उन्होंने इस शहर का नाम अपने पुत्र एंटिओकस प्रथम के नाम पर रखा। 188 ईसा पूर्व में रोमी विजय के परिणामस्वरूप, इस क्षेत्र को सेल्यूसिड राजाओं के शासन से मुक्त घोषित कर दिया गया। रोमी लोगों ने तुरन्त इसे अपने शहरों जैसा बनाना शुरू कर दिया। लगभग 36 ईसा पूर्व में, एंटनी ने अन्ताकिया को गलातियों के राजा, अमीनतास के क्षेत्र का हिस्सा बना दिया। अमीनतास की मृत्यु के 11 साल बाद, इस शहर को उपनिवेश बस्ती का दर्जा दिया गया और यह कैसरिया एंटिओकेला बन गया। यह दक्षिणी गलातिया की राजधानी थी।

* **Associated Passages:** ACT 13:42; ACT 13:45; ACT 13:50; ACT 14:19; ACT 14:21; ACT 13:14–ACT 13:15; ACT 13:46–ACT 13:48

