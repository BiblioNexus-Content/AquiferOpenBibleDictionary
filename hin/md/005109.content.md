# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-17`) is provided under the same license.



--------------------------------

## साँप (id: 381219)

साँप
====

एक सर्प या समुद्री राक्षस। बाइबिल में साँपों के लिए कई शब्दों का इस्तेमाल किया गया है। साँप या सर्प वे सरीसृप हैं जो काटने और विष डालने की क्षमता के लिए जाने जाते हैं। उल्लेखित विशिष्ट प्रकार के साँपों में: नाग ([यशा 11:8](https://ref.ly/Isa11:8)) और वाइपर साँप शामिल हैं ([प्रेरि 28:3](https://ref.ly/Acts28:3))। "सर्प" शब्द का उपयोग विशाल समुद्री अजगर का वर्णन करने के लिए भी किया जा सकता है जो [अय्यू 26:13](https://ref.ly/Job26:13), [यशा 27:1](https://ref.ly/Isa27:1), और [आमो 9:3](https://ref.ly/Amos9:3) में पाया जाता है।

[उत्पत्ति 3:1](https://ref.ly/Gen3:1) में, सर्प ने आदम और हव्वा को बहकाया। वह "यहोवा परमेश्वर ने जितने जंगली पशु बनाए थे, उन सब में सर्प धूर्त था"। परिणामस्वरूप, सर्प को श्राप दिया जाता है: “तू पेट के बल चला करेगा, और जीवन भर मिट्टी चाटता रहेगा” ([उत 3:14](https://ref.ly/Gen3:14))। [2 कुरिन्थियों 11:3](https://ref.ly/2Cor11:3) कहता है कि 'साँप ने अपनी चतुराई से हव्वा को बहकाया'। [प्रकाशितवाक्य 12:9](https://ref.ly/Rev12:9) सर्प के विषय यह कहता है: “वह बड़ा अजगर अर्थात् वही पुराना साँप, जो शैतान कहलाता है, और सारे संसार का भरमानेवाला है” ([प्रका 12:14–15](https://ref.ly/Rev12:14-Rev12:15) और [20:2](https://ref.ly/Rev20:2) भी देखें)।

बाइबिल में साँपों या नागों का उल्लेख अक्सर रूपक के रूप में किया जाता है। वे विष के साथ हानि पहुंचाने की क्षमता का प्रतिनिधित्व करते हैं (उदाहरण के लिए, [उत 49:17](https://ref.ly/Gen49:17); [सभो 10:8, 11](https://ref.ly/Eccl10:8,Eccl10:11); [यशा 14:29](https://ref.ly/Isa14:29); [आमो 5:19](https://ref.ly/Amos5:19); [प्रका 9:19](https://ref.ly/Rev9:19))। [भजन 58:4–5](https://ref.ly/Ps58:4-Ps58:5) में दुष्ट लोगों की तुलना साँपों से की गई है। [भजन 140:3](https://ref.ly/Ps140:3) में लोगों की जीभ को साँप के काटने के समान और उनके होंठों को विषैले नागों की तरह बताया गया है। [नीतिवचन 23:32](https://ref.ly/Prov23:32) में तीव्र पेय की तुलना सर्प के काटने से की गई है, यह कहते हुए कि यह “सर्प के समान डसता है, और करैत के समान काटता है।” [यिर्मयाह 8:17](https://ref.ly/Jer8:17) में इस्राएल के शत्रुओं को “ऐसे साँप और नाग भेजूँगा जिन पर मंत्र न चलेगा, और वे तुम को डसेंगे” के रूप में वर्णित किया गया है।

सकारात्मक रूप से, साँपों को उनकी बुद्धिमानी के लिए जाना जाता है। यीशु अपने शिष्यों को सलाह देते हैं की,"साँपों की तरह बुद्धिमान और कबूतरों की तरह भोले बनो" ([मत्ती 10:16](https://ref.ly/Matt10:16))। हालाँकि, साँप की प्राथमिक छवि नकारात्मक है। यह छल का प्रतीक है। यीशु शास्त्रियों और फरीसियों को, "हे साँपों, हे करैतों के बच्चों!" बुलाते हैं ([मत्ती 23:33](https://ref.ly/Matt23:33))। यूहन्ना बपतिस्मा देने वाले ने भी फरीसियों और सदूकियों को "हे साँप के बच्चों!" से संबोधित करते हैं ([मत्ती 3:7](https://ref.ly/Matt3:7))।

*देखें* जानवर।

* **Associated Passages:** GEN 3:1; GEN 3:14; GEN 49:17; JOB 26:13; PSA 140:3; PRO 23:32; ECC 10:8; ECC 10:11; ISA 11:8; ISA 14:29; ISA 27:1; JER 8:17; AMO 5:19; AMO 9:3; MAT 3:7; MAT 10:16; MAT 23:33; ACT 28:3; 2CO 11:3; REV 9:19; REV 12:9; REV 20:2; REV 12:14–REV 12:15; PSA 58:4–PSA 58:5

