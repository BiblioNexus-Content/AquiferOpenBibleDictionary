# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## भाइयों (और बहनों) (id: 184877)

भाइयों (और बहनों)
=================

परमेश्वर के घराने में रहने वालों की पदवी। इस बात के अच्छे प्रमाण हैं कि यीशु के समय यहूदी अक्सर अपने आप को भाई कहते थे ([प्रेरितों के काम 2:29, 37](https://ref.ly/Acts2:29,Acts2:37); [7:2](https://ref.ly/Acts7:2); [22:5](https://ref.ly/Acts22:5); [28:21](https://ref.ly/Acts28:21); [रोम 9:3](https://ref.ly/Rom9:3))। शुरू से ही यहूदी मसीहियों के लिए एक\-दूसरे को "भाई" (अर्थात, "सहोदर"—इस शब्द में पुरुष और स्त्री दोनों शामिल थे; [प्रेरितों के काम 1:15–16](https://ref.ly/Acts1:15-Acts1:16); [9:30](https://ref.ly/Acts9:30); [11:1](https://ref.ly/Acts11:1)) कहना स्वाभाविक था। अन्यजातीय धार्मिक समुदायों के सदस्य भी एक\-दूसरे को भाई कहते थे, इसलिए यह नाम अन्यजातीय कलीसियाओं में भी प्रचलित हो गया ([प्रेरितों के काम 17:14](https://ref.ly/Acts17:14); [रोम 1:13](https://ref.ly/Rom1:13); [1 कुरि 1:1, 10](https://ref.ly/1Cor1:1,1Cor1:10); और अन्यजातीय कलीसियाओं के लिए पौलुस के पत्रों में दर्जनों अन्य स्थानों पर उपयोग किया गया)। वास्तव में, "चेले" (प्रेरितों के काम में) और "संत" (पौलुस की लेखनी और प्रकाशितवाक्य की पुस्तक में हमेशा बहुवचन में) के साथ\-साथ, यह मसीहियों के लिए सबसे लोकप्रिय नामों में से एक था और याकूब और 1 यूहन्ना में उपयोग किया गया मुख्य नाम था।

प्रत्येक मसीही को "भाई" कहा जाता था, और सामूहिक रूप से उन्हें "भाईयों" कहा जाता था। यह नाम मसीही समुदाय के घनिष्ट संबंध पर जोर देता था। अर्थात, विश्वासियों के बीच का संबंध लहू संबंधियों जितना निकट था (वास्तव में, उससे भी अधिक—[मर 10:23–31](https://ref.ly/Mark10:23-Mark10:31))। 1 यूहन्ना और याकूब में यह नाम इस दावे को रेखांकित करता है कि गरीब मसीहियों का आमिर मसीहियों पर भी हक़ है ([याकू 2:15](https://ref.ly/Jas2:15); [1 यूह 3:10–18](https://ref.ly/1John3:10-1John3:18); [4:20–21](https://ref.ly/1John4:20-1John4:21))। यह मसीही समुदाय के सदस्यों के बीच समानता की ओर भी इंगित करता है।

* **Associated Passages:** ACT 2:29; ACT 2:37; ACT 7:2; ACT 9:30; ACT 11:1; ACT 17:14; ACT 22:5; ACT 28:21; ROM 1:13; ROM 9:3; 1CO 1:1; 1CO 1:10; JAS 2:15; ACT 1:15–ACT 1:16; MRK 10:23–MRK 10:31; 1JN 3:10–1JN 3:18; 1JN 4:20–1JN 4:21

