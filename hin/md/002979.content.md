# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-17`) is provided under the same license.



--------------------------------

## प्रेरितों के काम, की पुस्तक (id: 207165)

प्रेरितों के काम, की पुस्तक
===========================

नया नियम की पुस्तक प्रारंभिक कलीसिया के इतिहास को प्रस्तुत करती है और लूका के सुसमाचार की अगले भाग के रूप में लिखी गई है। नया नियम की पुस्तकों की क्रम में, प्रेरितों के काम चार सुसमाचारों के बाद और पत्रियों से पहले आता हैं। 

पूर्वावलोकन

•लेखक

•तिथि, उत्पत्ति, स्थान

•पृष्ठभूमि और विषयवस्तु

•उद्देश्य 

लेखक
----

प्रेरितों के काम की पुस्तक स्पष्ट रूप से यह नहीं बताती कि इसका लेखक कौन है, लेकिन सामान्य सहमति यह है कि लूका इसका लेखक था।

दूसरी सदी की आरंभिक कलीसिया परंपरा बताती है कि प्रेरितों के काम (साथ ही तीसरा सुसमाचार) प्रेरित पौलुस के एक यात्रा साथी और सहकर्मी द्वारा लिखा गया था। उस साथी की पहचान [कुलुस्सियों 4:14](https://ref.ly/Col4:14) में “प्रिय वैद्य लूका” (एन ए स बी) के रूप में की गई है और पौलुस के सहकर्मियों में उनका उल्लेख किया गया है ([कुलु 4:10–17](https://ref.ly/Col4:10-Col4:17); यह भी देखें [2 तिमु 4:11](https://ref.ly/2Tim4:11); [फिले 1:24](https://ref.ly/Phlm1:24))।

इस परंपरा का प्रबल समर्थन कि प्रेरितों के काम के लेखक पौलुस के साथी थे, पुस्तक के दूसरे भाग से आते है जिसमें पौलुस की सेवकाई का वर्णन किया गया है। वहाँ, कई आख्यान प्रथम पुरुष बहुवचन में बताए गए हैं:

1\. "उस रात पौलुस ने एक दर्शन देखा। उन्होंने उत्तरी यूनान के मकिदुनिया निवासी एक व्यक्ति को उनसे विनती करते हुए देखा, 'यहाँ आकर हमारी सहायता करो।' इसलिए हमने तुरन्त मकिदुनिया जाने का निर्णय किया, क्योंकि हम यह निष्कर्ष निकाल सके कि परमेश्वर हमें सुसमाचार का प्रचार करने के लिए वहाँ बुला रहे है" ([16:9–10](https://ref.ly/Acts16:9-Acts16:10), एन एल टी)।

2\. "वे आगे बढ़कर त्रोआस में हमारी प्रतीक्षा करने लगे … हम मकिदुनिया के फिलिप्पी में जहाज पर चढ़े और पाँच दिन बाद त्रोआस पहुँचे, जहाँ हम एक सप्ताह तक रहे" ([20:5–6](https://ref.ly/Acts20:5-Acts20:6), एन एल टी)।

3\. “जब समय आया, तो हम इतालिया के लिए रवाना हुए” ([27:1](https://ref.ly/Acts27:1), एन एल टी)।

ये “हम” खंड ([16:9–18](https://ref.ly/Acts16:9-Acts16:18); [20:5–21:18](https://ref.ly/Acts20:5-Acts21:18); [27:1–28:16](https://ref.ly/Acts27:1-Acts28:16)) एक आँखों देखा गवाह द्वारा लिखी गई यात्रा कथा या डायरी का हिस्सा लगते हैं, जो पौलुस के साथ उनकी दूसरी धर्म\-प्रचार यात्रा पर त्रोआस से फिलिप्पी तक; तीसरी यात्रा पर फिलिप्पी से मीलेतुस तक; मीलेतुस से यरूशलेम तक; और कैसरिया से रोम तक गए थे। चूँकि इन यात्रा कथाओं की शैली और शब्दावली पुस्तक के बाकी हिस्सों से मिलती जुलती है, इसलिए यह बहुत संभव है कि डायरी लिखने वाले व्यक्ति ही पूरी पुस्तक का लेखक भी हो।

पुस्तक में प्रगतिशील साहित्यिक शैली और यूनानी भाषा का परिष्कृत उपयोग, साथ ही यह तथ्य कि यह थियुफिलुस (संभवतः एक उच्च पदस्थ रोमी अधिकारी) नामक किसी व्यक्ति को संबोधित है, इस परंपरा के लिए मजबूत समर्थन प्रदान करता है कि लूका मसीहत में परिवर्तित होने वाला एक गैर\-यहूदी था। यूनानी पुराने नियम का उनका सिलसिलेवार और लगातार उपयोग यह संकेत दे सकता है कि नए विश्वास में परिवर्तित होने से पहले वह एक गैर\-यहूदी “परमेश्वर के भय मानने वाले” थे।

तिथि, उत्पत्ति, स्थान
---------------------

प्रेरितों के काम की तिथि और उत्पत्ति के स्थान का प्रश्न अभी भी बहस का विषय बना हुआ है। पुस्तक में स्वयं कोई स्पष्ट संकेत नहीं हैं। हालाँकि, इसके स्थान के संबंध में, लूका ने कोई संदेह नहीं छोड़ा। शुरुआती आयात में वह एक निश्चित थियुफिलुस को संबोधित करते है, जिसके लिए उन्होंने पहले ही यीशु के जीवन के बारे में एक पुस्तक लिखी थी। इसमें कोई संदेह नहीं हो सकता कि वह उस कार्य का उल्लेख कर रहे थे जिसे हम लूका का सुसमाचार के रूप में जानते हैं। उस सुसमाचार की प्रस्तावना में ([लूका 1:1–4](https://ref.ly/Luke1:1-Luke1:4)), लूका ने लिखने के अपने उद्देश्य को स्पष्ट रूप से बताया और अपने लेख को “परम आदरणीय थियुफिलुस” को संबोधित किया। यह स्पष्ट नहीं है कि वह व्यक्ति कौन था। कुछ व्याख्याकारों का मानना है कि थियुफिलुस (जिसका अर्थ है "परमेश्वर का प्रिय" या "परमेश्वर का प्रेमी") किसी विशिष्ट व्यक्ति के बजाय सामान्य रूप से मसीही पाठकों का प्रतिनिधित्व करता है। हालाँकि, पदनाम “श्रीमान” ऐसी धारणा के विरुद्ध तर्क देता है।यह उपाधि सम्मान की एक सामान्य उपाधि थी, जो रोमी सामाजिक\-राजनीतिक व्यवस्था में आधिकारिक पद वाले व्यक्ति को नामित करती थी (तुलना करें, फेलिक्स के लिए शीर्षक का उपयोग, [प्रेरि 23:26](https://ref.ly/Acts23:26); [24:2](https://ref.ly/Acts24:2); और फेस्तुस के लिए, [26:25](https://ref.ly/Acts26:25))। इस प्रकार यह संभावना है कि लूका ने अपने दो\-खंड के कार्य को रोमी समाज के आधिकारिक प्रतिनिधि के लिए लिखा था।

प्रेरितों के काम की पुस्तक कब लिखी गई? कुछ विद्वान इसे पहली सदी के अंतिम तिमाही में मानते हैं। चूँकि सुसमाचार सबसे पहले लिखा गया था, और चूँकि लूका ने यीशु की कहानी को आँखों देखे गवाहों के खातों और लिखित स्रोतों (जिनमें संभवतः मरकुस का सुसमाचार भी शामिल है, जो शायद 60 के दशक में लिखा गया था) पर आधारित किया था, इसलिए प्रेरितों के काम की पुस्तक को 85 ईस्वी से बहुत पहले की तिथि में नहीं लिखा जाना चाहिए। इस तरह की देर तिथि के समर्थक प्रेरितों के काम के धर्मशास्त्र से समर्थन का दावा करते हैं, जिसे वे इतिहास में स्थापित एक मसीही कलीसिया के रूप में देखते हैं, जो प्रभु के दूसरे आगमन से पहले एक लंबी अवधि की संभावना के साथ समायोजित है। चूँकि प्रभु का जल्द आगमन की उम्मीद यहूदी विद्रोह और 70 ईस्वी में यरूशलेम के पतन से एक जीवित ज्वाला में बदल गई थी, इसलिए उस ज्वाला को थोड़ा कम होने के लिए समय दिया जाना चाहिए।

अन्य विद्वान प्रेरितों के काम की पुस्तक की तिथि 70 ईस्वी. या उसके कुछ समय बाद का मानते हैं। 66–70 ईस्वी के यहूदी विद्रोह, जो यरूशलेम के विनाश के साथ समाप्त हुआ, ने यहूदी धर्म को—जो तब तक वैध था—बदनाम कर दिया।मसीही आंदोलन, जिसे यहूदी संप्रदाय के रूप में स्वीकार किया गया था, संदिग्ध हो गया। मसीहियों पर रोम के शत्रु होने का आरोप बढ़ता जा रहा था। प्रेरितों के कामों का अध्ययन यह दिखाता है कि कई उद्देश्यों (नीचे देखें) के बीच, लूका ऐसा प्रतीत होता है कि वह राज्य के प्रति शत्रुता के आरोप के खिलाफ मसीहियों की रक्षा कर रहे थे। उन्होंने दिखाया कि कैसे रोमी अधिकारियों ने बार\-बार मसीहियों और सबसे बढ़कर पौलुस की पूर्ण निर्दोषता की गवाही दी ([16:39](https://ref.ly/Acts16:39); [18:14–17](https://ref.ly/Acts18:14-Acts18:17); [19:37](https://ref.ly/Acts19:37); [23:29](https://ref.ly/Acts23:29); [25:25](https://ref.ly/Acts25:25); [26:32](https://ref.ly/Acts26:32))। लूका ने यह भी स्पष्ट किया कि पौलुस को शाही राजधानी के मध्य में रोमी अधिकारियों की पूर्ण स्वीकृति के साथ अपना उद्देश्य को जारी रखने की अनुमति दी गई थी ([28:16–31](https://ref.ly/Acts28:16-Acts28:31))।

पौलुस के रोमी कारावास (60 के दशक की शुरुआत) के करीब एक और भी पहले की तारीख का समर्थन कई विद्वानों द्वारा किया गया है। दो ठोस कारण हैं: (1\) प्रेरितों के काम की पुस्तक का अचानक अंत, जिसमें पौलुस द्वारा अपने मुकदमे के शुरू होने से पहले रोम में सेवकाई जारी रखने का वर्णन किया गया है, यह संकेत देता है कि लूका उस समय लिख रहे थे। यह संभव है, बेशक, कि लूका ने अपनी कहानी को पौलुस के रोम में सुसमाचार प्रचार के साथ समाप्त किया क्योंकि इसमें से एक उद्देश्य पूरा हो गया था: अर्थात, यह दर्शाना कि सुसमाचार कैसे यरूशलेम से रोम तक फैला। लेकिन यह बहुत ही असंभव लगता है कि लूका अपनी इतिहास को कैसर के सामने पौलुस की सुसमाचार की रक्षा के बिना समाप्त करते, यदि ऐसा पहले ही हो चुका होता। (2\) लूका के इतिहास के लिए सबसे उपयुक्त अवधि, जिसमें यहूदियों और गैर\-यहूदियों दोनों की ओर से सभी प्रकार के आरोपों के विरुद्ध मसीही आंदोलन का बचाव किया गया है, वह अवधि है जब मसीहत संदिग्ध हो रही थी, लेकिन अभी तक वर्जित नहीं थी। यह समय 64 ईस्वी. में नीरो के शासनकाल में उत्पीड़न शुरू होने से पहले का था। प्रारंभिक तिथि इस धारणा से मेल खाती है कि लूका पौलुस के रोमन कारावास के दौरान उनके साथ थे और उन्होंने अपने इतिहास को रोम में लिखा जबकि वह पौलुस के मुकदमे की शुरुआत की प्रतीक्षा कर रहे थे। यह संभव है कि लूका का काम आंशिक रूप से फैसले को प्रभावित करने के उद्देश्य से था। लूका ने मसीहत और पौलुस की एक ऐसी तस्वीर प्रस्तुत की जिसे उन्होंने आशा की थी कि पौलुस को गैर\-यहूदियों के बीच अपने काम को जारी रखने में सक्षम बनाएगी।

पृष्ठभूमि और विषय\-वस्तु
------------------------

लूका ने मसीहत के तेजी से विस्तार के अपने दस्तावेज को रोमी साम्राज्य और पलिश्तीन के इतिहास में 30 से 60 ईस्वी. के तीन दशकों के दौरान आधारित किया। कुछ संक्षिप्त ऐतिहासिक और भौगोलिक विचार लूका के इतिहास को समझने में सहायता करेंगे।

[प्ररितों के काम 1–12](https://ref.ly/Acts1:1-Acts12:25) में सीरिया के शाही प्रांत में मसीही आंदोलन की शुरुआत का विवरण दिया गया है, जिसमें यहूदिया और सामरिया शामिल थे। पहली शताब्दी ईस्वी. में, उन क्षेत्रों पर आम तौर पर रोमी शासकों या कठपुतली राजाओं का शासन था। यीशु की मृत्यु और पुनरुत्थान (लगभग 30 ईस्वी) के समय, पुन्तियुस पिलातुस यहूदिया और सामरिया (26–36 ईस्वी) में शासक था। गलील पर राजा हेरोदेस अन्तिपास (4 ईसा पूर्व\-39 ईस्वी) का शासन था। तिबिरियुस रोमी साम्राज्य का सम्राट था (14–37 ईस्वी)।[प्रेरितों के काम 1–12](https://ref.ly/Acts1:1-Acts12:25) का विवरण 30–44 ईस्वी की अवधि में हुआ।

शाऊल का परिवर्तन ([प्रेरितों के काम 9](https://ref.ly/Acts9:1-Acts9:43)) आमतौर पर सन् 33 ईस्वी में दिनांकित है। शाऊल के परिवर्तन और उनके अपने पैतृक स्थान तरसुस चले जाने के बाद, कलीसिया ने स्पष्ट रूप से शांति की अवधि का आनंद लिया, अपनी उपलब्धियों को मजबूत किया और लगातार बढ़ता गया ([9:31–11:26](https://ref.ly/Acts9:31-Acts11:26))। यह माना जा सकता है कि [गलातियों 1:18–21](https://ref.ly/Gal1:18-Gal1:21) और उन मसीही समुदायों के अस्तित्व जिन्हें पौलुस और सिलास ने दूसरी धर्म\-प्रचार यात्रा मे दौरा किया था ([प्रेरि 15:40–41](https://ref.ly/Acts15:40-Acts15:41)), कि पौलुस उस दशक के दौरान निष्क्रिय नहीं थे, बल्कि अन्यजातियों के मिशन में गहराई से लगे हुए थे। ([प्रेरि 13:9](https://ref.ly/Acts13:9) के बाद, नाम "शाऊल" लेख से हटा दिया गया है।)

41 ईस्वी में क्लौदियुस रोम का सम्राट बन गए और उसने हेरोद अग्रिप्पा प्रथम को यहूदियों का राजा बना दिया। (शाशक पुन्तियुस पिलातुस को क्षेत्र के अयोग्य प्रशासन के कारण कई साल पहले ही हटा दिया गया था।) अग्रिप्पा प्रथम हेरोदेस महान और उनकी यहूदी राजकुमारी मरियमने के पोते थे। उनकी यहूदी जड़ों के कारण, वह अपने प्रजा के बीच पूर्व हेरोदेस की तुलना में अधिक लोकप्रिय थे। कोई संदेह नहीं कि यह उनकी लोकप्रियता बढ़ाने और यहूदी धार्मिक अधिकारियों का समर्थन प्राप्त करने की इच्छा थी जिसने यरूशलेम की कलीसिया के विरुद्ध हिंसा के नए प्रकोप को जन्म दिया।[प्रेरितों के काम 12](https://ref.ly/Acts12:1-Acts12:25) याकूब (प्रेरित यूहन्ना के भाई) की हत्या और पतरस की कैद का वर्णन करता है। अग्रिप्पा प्रथम की मृत्यु की कहानी ([12:20–23](https://ref.ly/Acts12:20-Acts12:23)) यहूदी इतिहासकार युसफुस के एक विवरण में मिलती है, जो इस घटना को ईस्वी 44 में तिथि करता है।

प्रारंभिक कलीसिया की विकास की कहानी के लिए एक दूसरा समय संदर्भ देने वाली घटना है अन्ताकिया में अकाल राहत संग्रह जो यहूदिया में मसीहियों ([11:27–29](https://ref.ly/Acts11:27-Acts11:29)) के लिए किया गया था। लूका ने कहा कि सम्राट क्लौदियुस (41–54 ईस्वी) के शासनकाल के दौरान एक भयंकर अकाल पड़ा (आयात [28](https://ref.ly/Acts11:28))। युसफुस ने पहली सदी के अंत में अपनी *एंटीक्विटिज़* लिखते हुए, पलिश्तीन में 44 और 48 ईस्वी. के बीच भयंकर अकाल की बात कही।[प्रेरितों के काम 12:25](https://ref.ly/Acts12:25) के अनुसार, बरनबास और पौलुस ने अग्रिप्पा प्रथम की मृत्यु के बाद यहूदिया में अकाल पीड़ित मसीहियों के लिए अपना विशेष कार्य को पूरा किया, जिससे उनके उद्देश्य को लगभग 45 ईस्वी में तिथिबद्ध करना संभव हो गया।

प्रेरितों के काम की कथा में उस बिंदु पर, पौलुस को औपचारिक रूप से अन्यजातियों के लिए अपने सेवा में भेजा गया है ([13:1–3](https://ref.ly/Acts13:1-Acts13:3)), जिसके लिए बड़े रोमी साम्राज्य का इतिहास और भूगोल पृष्ठभूमि का निर्माण करता है। रोमी साम्राज्य में विभिन्न धर्मों के प्रति आधिकारिक नीति शहनशीलता की थी। उस नीति के साथ\-साथ, पूरे साम्राज्य में यूनानी भाषा का उपयोग और सड़कों और समुद्री मार्गों का एक शानदार फैलाव, पौलुस के दूरगामी धर्म\-प्रचार कार्यों के लिए मार्ग तैयार किया ।

पहेली यात्रा (46–47 ईस्वी) पौलुस और बरनबास को भूमध्य सागर के उत्तरपूर्वी सिरे पर साइप्रस के द्वीप प्रांत से होते हुए गलातिया प्रांत में ले गया, जहाँ दक्षिणी गलातिया के कई शहरों (पिसिदिया का अन्ताकिया, इकुनियुम, लुस्त्रा, दिरबे) में कलीसियाएँ स्थापित की गईं। गलातिया आसिया माइनर में स्थित है, जिसके उत्तरी, पश्चिमी और दक्षिणी भाग में काला सागर, एजियन सागर और भूमध्य सागर से घिरा हुआ है। वे शहर, जो रोमी साम्राज्य के महत्वपूर्ण उपनिवेशीय केंद्र थे, मिश्रित जनसंख्या के साथ थे, जिसमें बड़े यहूदी समुदाय भी शामिल थे। पौलुस ने अपने धर्म\-प्रचार प्रयासों की शुरुआत उन समुदायों के आराधनालय में की, जहाँ उन्हें लगभग हमेशा ही काफी विरोध का सामना करना पड़ा (अध्याय [13–14](https://ref.ly/Acts13:1-Acts14:28))।

यहूदी और गैर\-यहूदी मसीहियों के बीच मतभेदों के बारे में यरूशलेम परिषद के विचार\-विमर्श ([अध्याय 15](https://ref.ly/Acts15:1-Acts15:41)) को सन् 48 ईस्वी में दिनांकित किया जा सकता है। इसके बाद पौलुस की दूसरी धर्म\-प्रचार यात्रा हुई, जो उन्हें उनके मूल किलिकिया, गलातिया के पहले ही सुसमाचार सुनाये हुए छेत्रों से होते हुए, एजियन तट पर त्रोआस से मकिदुनिया और नीचे अखाया, यूनानी प्रायद्वीप तक ले गई ([15:40–18:22](https://ref.ly/Acts15:40-Acts18:22))। फिलिप्पी, थिस्सलुनीके और बिरीया जैसे महत्वपूर्ण मकिदुनियाई शहरों में कलीसियायें स्थापित किये गये।

कुरिन्थ में पौलुस के डेढ़ साल ([18:11](https://ref.ly/Acts18:11)) को कुछ हद तक निश्चितता के साथ 51–52 ईस्वी. में दिनांकित किया जा सकता है। मध्य यूनान के एक शहर डेल्फी, के खंडहरों के बीच एक प्राचीन शिलालेख बताता है कि गल्लियो 51 में अखाया का राज्यपाल बन गया था।[प्रेरितों के काम 18:12–17](https://ref.ly/Acts18:12-Acts18:17) बताता है कि कैसे पौलुस को विरोधी यहूदियों द्वारा गल्लियो के सामने आरोपित किया गया था। इसका तात्पर्य यह है कि कुरिन्थ में पौलुस के विरोधियों को लगा कि एक नया राज्यपाल उनके पक्ष में किया जा सकता है। इस प्रकार, पौलुस का कुरिन्थ में रुकना गल्लियो के राज्यपाल बनने की शुरुआत के आसपास दिनांकित किया जा सकता है।

लूका का विवरण पौलुस की पलिश्तीन वापसी और उनके तीसरे धर्म\-प्रचार यात्रा की शुरुआत के बारे में एक दिलचस्प ऐतिहासिक सवाल उठाता है कि यूहन्ना बपतिस्मा देने वाले के अनुयायियों के साथ क्या हुआ ([13:13–19:7](https://ref.ly/Acts13:13-Acts19:7))।[प्रेरितों के काम 18:24–28](https://ref.ly/Acts18:24-Acts18:28) एक विद्वान यहूदी, अपुल्लोस का उल्लेख करता है, जो इफिसुस के आराधनालय में यीशु के बारे में सक्रिय रूप से शिक्षा दे रहे थे, परन्तु वह स्पष्टतः एक विशिष्ट मसीही समुदाय के सदस्य नहीं थे, क्योंकि उन्होंने यीशु के नाम पर बपतिस्मा नहीं लिया था। वह केवल यूहन्ना बपतिस्मा देने वाले द्वारा किए गए पश्चाताप के बपतिस्मा से परिचित थे। अपुल्लोस के कोरिंथ में जाने के बाद, जहाँ वह पिछले वर्ष पौलुस द्वारा स्थापित युवा मण्डली की सेवा कर रहे थे पौलुस इफिसुस गए। वहाँ उनकी मुलाकात यीशु के कई चेलों से हुई जिन्होंने अपुल्लोस की तरह यूहन्ना के पश्चाताप के बपतिस्मा का अनुभव किया था, लेकिन जिन्होंने मसीहियों के रूप में बपतिस्मा नहीं लिया था।

लूका द्वारा अपुल्लोस और उन चेलों का उल्लेख, साथ ही सुसमाचारों में कई गद्यांश, संकेत करते हैं कि यूहन्ना बपतिस्मा देनेवाले द्वारा शुरू किया गया आंदोलन यीशु द्वारा अपनी सेवकाई शुरू करने के साथ ही समाप्त नहीं हो गया। जाहिर है कि यूहन्ना ने अपनी मृत्यु तक बपतिस्मा देना जारी रखा ([यूह 3:22–24](https://ref.ly/John3:22-John3:24)), और उनके कई चेलों ने उनकी मृत्यु के बाद भी यूहन्ना के काम को जारी रखा। संभवतः अपुल्लोस और इफिसुस में चेले दोनों ही यूहन्ना के चेलों की निरंतर सेवा के उत्पाद थे। अंततः उन्हें "प्रभु का मार्ग" ([18:25](https://ref.ly/Acts18:25)) से परिचित कराया गया। विशेष मसीही बपतिस्मा या पवित्र आत्मा की वास्तविकता ([19:2–4](https://ref.ly/Acts19:2-Acts19:4)) के बारे में उनके ज्ञान की कमी दर्शाती है कि आरंभिक मसीहत में विश्वास और व्यवहार दोनों में कितनी विभिन्नता थी।

पौलुस की तीसरी धर्म\-प्रचार यात्रा इफिसुस में तीन साल की सेवकाई ([19:1–20:1](https://ref.ly/Acts19:1-Acts20:1)) के साथ शुरू हुई, पिछले यात्रा पर स्थापित कलीसियाओं की यात्रा ([20:2–12](https://ref.ly/Acts20:2-Acts20:12)) के साथ जारी रही, और यरूशलेम में उनकी गिरफ्तारी ([प्रेरि 21](https://ref.ly/Acts21:1-Acts21:40)) के साथ चरम पर पहुंची। यह घटना 50 के दशक के मध्य (ईस्वी 53–57\) में हुई। यरूशलेम में पौलुस की गिरफ्तारी और प्रांतीय गवर्नर, फेलिक्स, के सामने कैसरिया में उनकी पेशी ([23:23–24:23](https://ref.ly/Acts23:23-Acts24:23)) लगभग 57 में दिनांकित होनी चाहिए। पौलुस को दो साल घर में नजरबंद रखने के बाद, निस्संदेह यहूदी प्रजा की समर्थन प्राप्त के लिए फेलिक्स द्वारा लंबे समय तक जेल में रखा गया, फेलिक्स को पुरकियुस फेस्तुस (ईस्वी 59–60\) द्वारा बदल दिया गया। युसफुस ने बताया कि फेलिक्स को इसलिए वापस बुलाया गया क्योंकि कैसरिया के यहूदी और गैर\-यहूदी निवासियों के बीच नागरिक संघर्ष छिड़ गया था और फेलिक्स ने स्थिति को मूर्खतापूर्ण संभाला था। 

नए राज्यपाल, फेस्तुस को अपने कैदी के साथ क्या करना है, इस बारे में अनिश्चितता थी। यहूदी नेतृत्व ने उस अवसर को जब्त करने की कोशिश की, क्योंकि वे नए राज्यपालों की अपनी प्रजा के बीच लोकप्रियता हासिल करने की इच्छा से अवगत थे ([25:1–9](https://ref.ly/Acts25:1-Acts25:9))। खतरे को समझते हुए, पौलुस ने अपने मामले की अपील साम्राज्य के सर्वोच्च न्यायालय में की, जिसकी अध्यक्षता स्वयं कैसर करता था ([25:10–12](https://ref.ly/Acts25:10-Acts25:12))।

फेस्तुस के सामने तब एक समस्या खड़ी हो गई। उसे अपने कैदी के साथ सम्राट को एक सुचना भेजनी थी, जिसमें आरोपों का स्पष्ट विवरण था। चूँकि वह वास्तव में मामले को समझ नहीं पाया था ([25:25–27](https://ref.ly/Acts25:25-Acts25:27)), इसलिए उसने हेरोदेस अग्रिप्पा द्वितीय से सलाह मांगी, जो अपनी बहन के साथ पलिश्तीन के नए शाही गवर्नर को सम्मान देने के लिए कैसरिया आया था ([25:13](https://ref.ly/Acts25:13))। अग्रिप्पा द्वितीय हेरोदेस अग्रिप्पा प्रथम का पुत्र था और कम से कम सिद्धांत रूप से वह यहूदी था। उसने 50 से 100 ईस्वी. तक पलिश्तीन के कई हिस्सों पर शासन किया और उसे यहूदी महायाजकों को नियुक्त करने का अधिकार दिया गया था। यहूदी धार्मिक परंपराओं और व्यवस्था से उसकी अच्छी तरह से परिचित होने के कारण वह पौलुस के खिलाफ यरूशलेम के मामले को बेहतर ढंग से समझ पाया।फेस्तुस और अग्रिप्पा के सामने पौलुस के पेश होने का परिणाम ([26:1–29](https://ref.ly/Acts26:1-Acts26:29)) पौलुस की निर्दोषता की पहचान था ([26:31](https://ref.ly/Acts26:31))। फिर भी पौलुस की रोम की निवेदन का सम्मान किया जाना था; ऐसे मामलों को नियंत्रित करने वाले कानून का पालन करना पड़ा ([26:32](https://ref.ly/Acts26:32))।

अगले दो साल की अवधि के दौरान पौलुस की सापेक्ष स्वतंत्रता ([28:30](https://ref.ly/Acts28:30)) असामान्य लगती है लेकिन रोमी न्यायिक कार्यवाहियों में यह एक सामान्य प्रथा थी, विशेष रूप से उन रोमी नागरिकों के लिए जिन्होंने सम्राट से निवेदन की थी। यह विश्वास करने का कोई अच्छा कारण नहीं है कि पौलुस को उस समय मृत्यु दण्ड दिया गया था जब लूका के लेख समाप्त होते है (लगभग 61–62 ईस्वी)। रोम की भीषण आग और नीरो द्वारा मसीहियों पर किए जाने वाले सताव अभी कुछ साल दूर थे (64 ईस्वी)। यह संभावना है कि पौलुस के खिलाफ मामला खारिज कर दिया गया था, विशेष रूप से फेस्तुस और राजा अग्रिप्पा द्वारा दिए गए अनुकूल निर्णय के प्रकाश में। यह भी संभव है कि बाद में, मसीहियों के अधिक सामान्य उत्पीड़न के दौरान, पौलुस को मृत्युदंड दिया गया हो। ऐसा क्रम चौथी शताब्दी के कलीसिया इतिहासकार युसेबियस द्वारा उद्धृत परंपरा से मेल खाता है, कि पौलुस ने अपनी सेवकाई फिर से शुरू की और बाद में नीरो के अधीन मृत्यु दण्ड द्वारा प्राण त्याग दिए।

उद्देश्य
--------

सुसमाचार की प्रस्तावना में, जिसका उद्देश्य दूसरे खंड को भी शामिल करना था, लूका ने थियुफिलुस (और उसके द्वारा प्रतिनिधित्व किए गए श्रोतागण) से कहा कि वह नासरत के यीशु की सेवकाई में मसीही आंदोलन की शुरुआत के बारे में एक सटीक, व्यवस्थित विवरण लिखने के लिए तैयार थे ([लूका 1:1–4](https://ref.ly/Luke1:1-Luke1:4))। प्रेरितों के काम की प्रारंभिक पंक्तियाँ संकेत देती हैं कि नासरत के यीशु (खंड 1\) से शुरू होने वाली कथा जारी है और लूका का दूसरा खंड पलिश्तीन से रोम तक की कहानी का पता लगाने का इरादा रखता है ([प्रेरि 1:1–8](https://ref.ly/Acts1:1-Acts1:8))।

इस कहानी को सुनाते हुए, लूका ने मसीही आंदोलन के खिलाफ लगाए गए झूठे आरोपों का बचाव करने का प्रयास किया। मसीही आंदोलन के जन्म और विकास के साथ कई गलतफहमियाँ जुड़ी हुई थीं। इनमें से एक नए विश्वास और यहूदी धर्म के बीच के सम्बन्ध से संबंधित था। कलीसिया और रोमी अधिकारियों में से कई लोगों ने, मसीही विश्वास को यहूदी धर्म की एक विशेष अभिव्यक्ति या संप्रदाय से अधिक कुछ नहीं समझा। उस सीमित धारणा के विरुद्ध, लूका\-प्रेरितों के काम ने एक सार्वभौमिक टिप्पणी को प्रकट करता है। सुसमाचार यीशु को संसार का उद्धारकर्ता घोषित करता है ([लूका 2:29–32](https://ref.ly/Luke2:29-Luke2:32))। प्रेरितों के काम में, यहूदी परिषद के समक्ष स्तिफनुस का बचाव ([अध्याय 7](https://ref.ly/Acts7:1-Acts7:60)), याफा में कुरनेलियुस के साथ पतरस का अनुभव ([अध्याय 10](https://ref.ly/Acts10:1-Acts10:48)), और एथेंस में पौलुस का भाषण ([अध्याय 17](https://ref.ly/Acts17:1-Acts17:34)) सभी यह प्रदर्शित करते हैं कि मसीहत केवल एक यहूदी संप्रदाय या कोई संकीर्ण मसीहाई आंदोलन नहीं है, बल्कि एक सार्वभौमिक विश्वास है। एक और समस्या नए विश्वास की रोमी साम्राज्य में विभिन्न धार्मिक पंथों और रहस्यमय धर्मों के साथ लोकप्रिय पहचान थी। प्रारंभिक कलीसिया का जादू\-टोना करने वाले शमौन के साथ संघर्ष का विवरण ([अध्याय 8](https://ref.ly/Acts8:1-Acts8:40)) और लुस्त्रा में पौलुस और बरनबास द्वारा उनकी पूजा करने के प्रयास को अस्वीकार करने के विवरण ([अध्याय 14](https://ref.ly/Acts14:1-Acts14:28)) अंधविश्वास के लोकप्रिय आरोप को कमजोर करते हैं। इसके अलावा, मसीहत एक रहस्य संप्रदाय नहीं है जिसमें गुप्त अनुष्ठान आराधक को परमेश्वर से मिलाते हैं। लूका ने कहा, कि मसीहियों द्वारा आराधना किये जाने वाले प्रभु वास्तविक इतिहास से सम्बंधित है; उन्होंने हाल ही में अतीत में पलिश्तीन में अपना जीवन खुलकर जिया, जिससे सभी अवलोकन करें (पतरस और पौलुस के भाषण देखें [प्रेरि 2](https://ref.ly/Acts2:1-Acts2:47); [10](https://ref.ly/Acts10:1-Acts10:48); [13](https://ref.ly/Acts13:1-Acts13:52))।

हालाँकि, लूका का मुख्य उद्देश्य मसीहत का इस आरोप से बचाव करना था इस आरोप से कि यह रोमी साम्राज्य की व्यवस्था और स्थिरता के लिए ख़तरा है। बेशक, इस तरह के संदेह के लिए आधार थे। आखिरकार, आंदोलन के संस्थापक को एक रोमी शाशक द्वारा राजद्रोह के आरोप में क्रूस पर चढ़ा दिया गया था, और जिस आंदोलन ने उनके नाम का दावा किया था, वह जहाँ भी फैला, वहाँ अशांति, अव्यवस्था और दंगे भड़क उठे। लूका के वृत्तांत में उन समस्याओं का सीधा सामना किया गया है। सुसमाचार में उन्होंने यीशु के मुकदमे को न्याय की गंभीर चूक के रूप में प्रस्तुत किया। पिलातुस ने यीशु को क्रूस पर चढ़ाने के लिए सौंप दिया था, लेकिन उसने पाया कि यीशु दोषी नहीं थे। हेरोदेस अन्तिपास को भी यीशु के खिलाफ़ लगाए गए आरोपों में कोई तथ्य नहीं मिला ([लूका 23:13–16](https://ref.ly/Luke23:13-Luke23:16); [प्रेरि 13:28](https://ref.ly/Acts13:28))। प्रेरितों के काम में मसीहियों और पूरे आंदोलन के प्रति रोमी अधिकारियों का तटस्थ या यहाँ तक कि दोस्ताना रवैया दर्ज है। साइप्रस के रोमी राज्यपाल, सिरगियुस पौलौस, ने खुशी\-खुशी पौलुस और बरनबास का स्वागत किया और उनके संदेश पर सकारात्मक प्रतिक्रिया दी ([प्रेरि 13:7–12](https://ref.ly/Acts13:7-Acts13:12))। फिलिप्पी के मुख्य न्यायाधीश ने पौलुस और सीलास की अवैध मार और कैद के लिए माफ़ी मांगी ([16:37–39](https://ref.ly/Acts16:37-Acts16:39))। अखाया के राज्यपाल, गल्लियो ने रोमी कानून की दृष्टि में पौलुस को निर्दोष पाया ([18:12–16](https://ref.ly/Acts18:12-Acts18:16))। इफिसुस में न्यायाधीश ने पौलुस और उनके साथियों पर भीड़ के हमले में हस्तक्षेप किया, तथा उनके खिलाफ लगाए गए आरोपों को खारिज कर दिया ([19:35–39](https://ref.ly/Acts19:35-Acts19:39))। यरूशलेम में रोमी सैन्य दल के एक अधिकारी ने पौलुस को गिरफ्तार कर लिया, लेकिन यह पता चला कि उसने वास्तव में प्रेरित को भीड़ के क्रोध से बचाया था; राज्यपाल फेलिक्स को लिखे अपने पत्र में, अधिकारी ने स्वीकार किया कि रोमी कानून के अनुसार पौलुस दोषी नहीं थे ([23:26–29](https://ref.ly/Acts23:26-Acts23:29))। उसी फैसले को पौलुस की पेशी के बाद फेलिक्स, उनके उत्तराधिकारी फेस्तुस, और हेरोदेस अग्रिप्पा द्वितीय के सामने दोहराया गया: "यह मनुष्य ऐसा तो कुछ नहीं करता, जो मृत्यु\-दण्ड या बन्दीगृह में डाले जाने के योग्य हो" ([26:31](https://ref.ly/Acts26:31), एन एल टी)। लूका ने अपनी कहानी का चरमोत्कर्ष तब बताया जब पौलुस ने रोम में, साम्राज्य के केंद्र में, सम्राट के रक्षकों की अनुमति से अपने धर्म\-प्रचार कार्य को जारी रखा ([28:30–31](https://ref.ly/Acts28:30-Acts28:31))। लूका के बचाव में यह स्पष्ट है कि मसीहत के आरंभ और प्रगति के दौरान जो संघर्ष हुआ, वह मुख्या रूप से आंदोलन के भीतर किसी कारण से नहीं था, बल्कि यहूदी विरोध और झूठ के कारण था।

मसीहत की अखंडता के लिए अपने लम्बे क्षमायाचना में, लूका के विशिष्ट धर्मवैज्ञानिक दृष्टिकोण को स्पष्ट रूप से देखा जा सकता है।दो खंडों में लिखी गई यह कृति छुटकारे के इतिहास की एक भव्य योजना प्रस्तुत करती है, जो *इस्राएल के समय* ([लूका 1–2](https://ref.ly/Luke1:1-Luke2:52)) से लेकर *यीशु के समय* तक फैली हुई है, तथा *कलीसिया के समय* तक जारी रहती है, जब इस्राएल के लिए सुसमाचार सभी जातियों तक फैलाया जाता है। इस जोर के साथ\-साथ इस बात पर भी जोर दिया गया है कि परमेश्वर पवित्र आत्मा के माध्यम से उद्धार की कहानी में उपस्थित हैं। सुसमाचार में, यीशु को आत्मा के मनुष्य के रूप में प्रस्तुत किया गया है; आत्मा की वास्तविकता ने उन्हें उनके कार्य के लिए सक्षम बनाया ([लूका 3:22](https://ref.ly/Luke3:22); [4:1, 14, 18](https://ref.ly/Luke4:1))। प्रेरितों के काम में, यीशु के चेलों की संगति को आत्मा के समुदाय के रूप में प्रस्तुत किया गया है ([1:8](https://ref.ly/Acts1:8); [2:1–8](https://ref.ly/Acts2:1-Acts2:8))। यीशु ने आत्मा की सामर्थ्य में अपनी सेवकाई में जो शुरू किया था, वही कलीसिया आत्मा की सामर्थ्य में करना जारी रखती है।

लूका के लिए, परमेश्वर की आत्मा की सशक्त उपस्थिति एक वास्तविकता थी जिसने नए विश्वास को उसकी शक्ति, अखंडता और दृढ़ता दी। इसने विश्वासयोग्य गवाही ([1:8](https://ref.ly/Acts1:8)) को सक्षम बनाया और वास्तविक समुदाय ([2:44–47](https://ref.ly/Acts2:44-Acts2:47); [4:32–37](https://ref.ly/Acts4:32-Acts4:37)) का निर्माण किया, कुछ ऐसा जिसके लिए प्राचीन दुनिया बेताबी से तरसती थी। नए समुदाय में आत्मा ने साहस और निर्भीकता उत्पन्न की (देखें [अध्याय 2–5](https://ref.ly/Acts2:1-Acts5:42) में पतरस के बचाव), सेवा के लिए सशक्त किया ([अध्याय 6](https://ref.ly/Acts6:1-Acts6:15)), सामरिया के सेवा के समान भेदभाव पर विजय पाई ([अध्याय 8](https://ref.ly/Acts8:1-Acts8:40)), दीवारों को तोड़ा जैसे कि कुरनेलियुस प्रकरण में (अध्याय [10–11](https://ref.ly/Acts10:1-Acts11:30)), और विश्वासियों को सेवा पर भेजा ([अध्याय 13](https://ref.ly/Acts13:1-Acts13:52))।

पूरी कहानी में यीशु के पुनरुत्थान की केंद्रीयता भी स्पष्ट है। लूका, पौलुस की तरह (देखें [1 कुर 15:12–21](https://ref.ly/1Cor15:12-1Cor15:21)), इस बात से आश्वस्त थे कि यीशु के पुनरुत्थान के बिना कोई मसीही विश्वास नहीं हो सकता था। उससे भी बढ़कर, पुनरुत्थान ने यीशु के जीवन और सेवकाई पर परमेश्‍वर की स्वीकृति की मुहर लगा दी, और उनके दावों की सच्चाई को प्रमाणित किया। लूका ने शुरू में ही इस विषय में अपनी रुचि की घोषणा की थी: यहूदा के स्थान पर किसी अन्य प्रेरित के आने की अंतिम मापदंड यह थी कि वह अन्य चेलों के साथ यीशु के पुनरुत्थान का गवाह रहा होगा। प्रेरितों के काम की पूरी पुस्तक में, पतरस के पिन्तेकुस्त के उपदेश और महासभा के सामने बचाव से लेकर फेलिक्स और अग्रिप्पा के सामने पौलुस के भाषणों तक, कलीसिया को यीशु के पुनरुत्थान की गवाही देते हुए दिखाया गया है, जिसे परमेश्वर द्वारा एक महान उलटफेर के रूप में निष्पादित किया गया है ([2:22–24, 36](https://ref.ly/Acts2:22-Acts2:24); [3:14–15](https://ref.ly/Acts3:14-Acts3:15); [5:30–31](https://ref.ly/Acts5:30-Acts5:31); [10:39–42](https://ref.ly/Acts10:39-Acts10:42))।

प्रेरितों के काम स्वाभाविक रूप से दो भागों में विभाजित होते हैं, अध्याय [1–12,](https://ref.ly/Acts1:1-Acts12:25) और [13–28](https://ref.ly/Acts13:1-Acts28:31)। पहला भाग, मोटे तौर पर, "पतरस के कार्यों" को शामिल करता है। दूसरा भाग मुख्य रूप से "पौलुस के कार्यों" से संबंधित है। पहले 12 अध्यायों में, पतरस केंद्रीय पात्र है जो यहूदा इस्करियोती के स्थान पर एक व्यक्ति के चयन की पहल करते है ([अध्याय 1](https://ref.ly/Acts1:1-Acts1:26)); पिन्तिकुस्त पर भीड़ को संबोधित करते हैं ([अध्याय 2](https://ref.ly/Acts2:1-Acts2:47)); मंदिर की भीड़ के सामने एक लंगड़े व्यक्ति की चंगाई के महत्व की व्याख्या करते है ([अध्याय 3](https://ref.ly/Acts3:1-Acts3:26)); सर्वोच्च यहूदी परिषद के समक्ष मसीही घोषणा का बचाव करते है ([अध्याय 4](https://ref.ly/Acts4:1-Acts4:37)); चंगाई की सेवकाई में प्रेरितों का नेतृत्व करते है और उनके लिए बोलते है ([अध्याय 5](https://ref.ly/Acts5:1-Acts5:42)); सामरी जादू\-टोना करने वाले, "शमौन महान" के साथ संघर्ष की अग्रिम पंक्ति में खड़े होते है ([अध्याय 8](https://ref.ly/Acts8:1-Acts8:40)); यद्यपि कुछ अनिच्छा से ही सही— कुरनेलियुस के माध्यम से अन्यजातियों में सुसमाचार के आंदोलन का— प्रचार\-प्रसार करते हैं (अध्याय [10–11](https://ref.ly/Acts10:1-Acts11:30)); तथा कलीसिया के विरुद्ध हेरोदेस के अभियान की आग को भड़काते है, परन्तु चमत्कारिक रूप से कारावास से मुक्त हो जाते है ([अध्याय 12](https://ref.ly/Acts12:1-Acts12:25))।

पौलुस की सेवकाई के माध्यम से गैर\-यहूदियों को सुसमाचार की घोषणा, प्रेरितों के काम के दूसरे भाग (अध्याय [13–28](https://ref.ly/Acts13:1-Acts28:31)) का विषय है। कहानी मुख्य रूप से तीन प्रमुख धर्म\-प्रचार यात्राओं से संबंधित है, जिनमें से प्रत्येक ने सुसमाचार को अब तक अछूते क्षेत्र में पहुँचाया और पहले के धर्म\-प्रचार प्रयासों का विस्तार किया। पौलुस के जीवन और कार्य का विवरण यरूशलेम में उनकी गिरफ्तारी (अध्याय [21–22](https://ref.ly/Acts21:1-Acts22:30)), कैसरिया में लंबी कैद (अध्याय [23–26](https://ref.ly/Acts23:1-Acts26:32)), और रोम की यात्रा (अध्याय [27–28](https://ref.ly/Acts27:1-Acts28:31)) में चरम पर पहुंचता है।

प्रेरितों के काम की संरचना और विषय\-वस्तु को समझने का एक और तरीका विषयगत है। इसका प्रारंभिक बिंदु यीशु के कथन में है, "परन्तु जब पवित्र आत्मा तुम पर आएगा तब तुम सामर्थ्य पाओगे ; और यरूशलेम और सारे यहूदिया और सामरिया में, और पृथ्वी की छोर तक मेरे गवाह होंगे।” ([1:8](https://ref.ly/Acts1:8))। प्रेरितों के काम को उस “महान आदेश” की पूर्ति की कहानी के रूप में देखा जा सकता है, जो मुख्य रूप से तीन चरणों में खुलती है: (1\) यहूदी धर्म में गवाह होना, जो यरूशलेम में केंद्रित थी लेकिन आसपास के यहूदिया और उत्तर में गलील में भी फैल रही थी (अध्याय [1–7](https://ref.ly/Acts1:1-Acts7:60)); (2\) फिलिप्पुस, पतरस और यूहन्ना के माध्यम से सामरिया में गवाही ([8:1–9:31](https://ref.ly/Acts8:1-Acts9:31)); (3\) गैर\-यहूदी दुनिया में गवाही, पहले धीरे\-धीरे पतरस के माध्यम से ([9:32–12:25](https://ref.ly/Acts9:32-Acts12:25)), और फिर निर्णायक रूप से पौलुस के माध्यम से (अध्याय [13–28](https://ref.ly/Acts13:1-Acts28:31))।

*यह भी देखें* लूका (व्यक्ति); प्रेरित पौलुस; शमौन पतरस; थियुफिलुस \#1; बाइबिल की कालक्रम (नया नियम)।

* **Associated Passages:** LUK 3:22; LUK 4:1; LUK 4:14; LUK 4:18; ACT 1:8; ACT 2:36; ACT 11:28; ACT 12:25; ACT 13:9; ACT 13:28; ACT 16:39; ACT 18:11; ACT 18:25; ACT 19:37; ACT 23:26; ACT 23:29; ACT 24:2; ACT 25:13; ACT 25:25; ACT 26:25; ACT 26:31; ACT 26:32; ACT 27:1; ACT 28:30; COL 4:14; 2TI 4:11; PHM 1:24; ACT 18:24–ACT 18:28; LUK 1:1–LUK 1:4; COL 4:10–COL 4:17; ACT 16:9–ACT 16:10; ACT 20:5–ACT 20:6; ACT 16:9–ACT 16:18; ACT 20:5–ACT 21:18; ACT 27:1–ACT 28:16; ACT 18:14–ACT 18:17; ACT 28:16–ACT 28:31; ACT 1:1–ACT 12:25; ACT 9:1–ACT 9:43; ACT 9:31–ACT 11:26; GAL 1:18–GAL 1:21; ACT 15:40–ACT 15:41; ACT 12:1–ACT 12:25; ACT 12:20–ACT 12:23; ACT 11:27–ACT 11:29; ACT 13:1–ACT 13:3; ACT 13:1–ACT 14:28; ACT 15:1–ACT 15:41; ACT 15:40–ACT 18:22; ACT 18:12–ACT 18:17; ACT 13:13–ACT 19:7; JHN 3:22–JHN 3:24; ACT 19:2–ACT 19:4; ACT 19:1–ACT 20:1; ACT 20:2–ACT 20:12; ACT 21:1–ACT 21:40; ACT 23:23–ACT 24:23; ACT 25:1–ACT 25:9; ACT 25:10–ACT 25:12; ACT 25:25–ACT 25:27; ACT 26:1–ACT 26:29; ACT 1:1–ACT 1:8; LUK 2:29–LUK 2:32; ACT 7:1–ACT 7:60; ACT 10:1–ACT 10:48; ACT 17:1–ACT 17:34; ACT 8:1–ACT 8:40; ACT 14:1–ACT 14:28; ACT 2:1–ACT 2:47; ACT 13:1–ACT 13:52; LUK 23:13–LUK 23:16; ACT 13:7–ACT 13:12; ACT 16:37–ACT 16:39; ACT 18:12–ACT 18:16; ACT 19:35–ACT 19:39; ACT 23:26–ACT 23:29; ACT 28:30–ACT 28:31; LUK 1:1–LUK 2:52; ACT 2:1–ACT 2:8; ACT 2:44–ACT 2:47; ACT 4:32–ACT 4:37; ACT 2:1–ACT 5:42; ACT 6:1–ACT 6:15; ACT 10:1–ACT 11:30; 1CO 15:12–1CO 15:21; ACT 2:22–ACT 2:24; ACT 3:14–ACT 3:15; ACT 5:30–ACT 5:31; ACT 10:39–ACT 10:42; ACT 13:1–ACT 28:31; ACT 1:1–ACT 1:26; ACT 3:1–ACT 3:26; ACT 4:1–ACT 4:37; ACT 5:1–ACT 5:42; ACT 21:1–ACT 22:30; ACT 23:1–ACT 26:32; ACT 27:1–ACT 28:31; ACT 1:1–ACT 7:60; ACT 8:1–ACT 9:31; ACT 9:32–ACT 12:25
* **Associated Articles:** बाइबल का कालक्रम (नया नियम) (ID: `184885@TyndaleBibleDictionary`); लूका (व्यक्ति) (ID: `381137@TyndaleBibleDictionary`); थियुफिलुस (ID: `368646@TyndaleBibleDictionary`); शमौन पतरस (ID: `733906@TyndaleBibleDictionary`)

