# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## सड़ा-घाव (id: 594537)

सड़ा\-घाव
=========

सड़ा\-घाव तब होता है जब शरीर के उस हिस्से में महत्वपूर्ण रक्त की आपूर्ति के नुकसान के कारण ऊतक मर जाते हैं। यह अक्सर हाथ या पैर की उंगलियों जैसे अंग के सबसे दूर के सिरे पर होता है। इसमें शरीर का वह हिस्सा काला पड़ जाता है और वैद्य मृत हिस्से को काट करके शरीर से अलग कर देता है। वे ऐसा इसलिए करते हैं ताकि अंग की सडाहट शारीर में अधिक हिस्से तक न फैले या व्यक्ति के जीवन को नुकसान न पहुंचे।

शब्द "सड़ा\-घाव" पवित्रशास्त्र में केवल एक बार आया है ([2 तीमुथियुस 2:17](https://ref.ly/2Tim2:17))। पौलुस ने तीमुथियुस को चेतावनी दी कि वह ऐसी बातें न करे जो परमेश्वर का अपमान करती हों। जब लोग अपने बोलने के तरीके से परमेश्वर का अपमान करते हैं, तो यह और अधिक लोगों को उनके कार्यों में परमेश्वर का अपमान करने के लिए प्रोत्साहित करता है। पौलुस इसकी तुलना सड़े\-घाव से करते हैं, जो शरीर के आसपास के ऊतकों में फैलने की प्रवृत्ति रखते है।

राजा आसा के पैरों की बीमारी ([2 इतिहास 16:12](https://ref.ly/2Chr16:12)) का नाम नहीं बताया गया था, लेकिन यह सड़ा\-घाव हो सकता था। मूसा की बहन मरियम के कोढ़ की तुलना सड़े\-घाव से की जा सकती है। धर्मग्रंथ उसकी स्थिति की तुलना मृत जन्मे बच्चे के बिगड़ते शरीर से करते हैं। ([गिनती 12:12](https://ref.ly/Num12:12))।

*यह भी देखें* औषधि और चिकित्सा का अभ्यास।

* **Associated Passages:** NUM 12:12; 2CH 16:12; 2TI 2:17
* **Associated Articles:** चिकित्सा विज्ञान और चिकित्सा पद्धति (ID: 180509)

