# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## भले या बुरे के ज्ञान के वृक्ष (id: 381905)

भले या बुरे के ज्ञान के वृक्ष
=============================

अदन में पाया जाने वाला वर्जितवृक्ष, जिसका फल भले या बुरे के ज्ञान और उसके बाद मृत्यु, अर्थात् परमेश्वर से अलगाव और अंत मृत्यु प्रदान करता था ([उत 2:9, 15–17](https://ref.ly/Gen2:9,Gen2:15-Gen2:17); [3:1–24](https://ref.ly/Gen3:1-Gen3:24))। प्रलोभन देने वाले सर्प ने हव्वा से वादा किया कि यदि वह फल खाएगी तो वह परमेश्वर के तुल्य हो जायेगी। हव्वा और आदम के इस वृक्ष से फल खाने का नतीजा यह हुआ कि उन्हें “भले और बुरे का ज्ञान” हासिल हुआ। बाइबल के शेष भाग में “भले और बुरे के ज्ञान” के वचनों ([व्य.वि. 1:39](https://ref.ly/Deut1:39); [यशा 7:15–16](https://ref.ly/Isa7:15-Isa7:16); [इब्रा 5:14](https://ref.ly/Heb5:14)), के अनुसार, यह विचार है कि, यह एक बालक के जीवन में उस अवस्था का वर्णन करता है जब वह मासूमियत से नैतिक जागरूकता की ओर बढ़ता है।

इस ज्ञान के साथ यौन आत्म\-जागरूकता भी आती है। इस प्रकार, जब आदम और हव्वा ने फल खाया, तो वे अपनी खुद की यौनता के प्रति जागरूक हो गए। उसी समय, वे वैसे ही देखने लगे जैसे परमेश्वर देखते थे और इसीलिए उन्होंने सोचा कि परमेश्वर उनकी नग्नता के लिए उन्हें शर्मिंदा करेंगे। यह घटना ईश्वरत्व प्राप्त करने के प्रयास में जानबूझकर की गई अवज्ञा के कारण मासूमियत और ईश्वरत्व संगति को खोने का प्रतीक बन गई।

भले और बुरे के ज्ञान के वृक्ष का फल खाने का दुखद परिणाम यह हुआ कि आदम और हव्वा ने अपनी मासूमियत खो दी और इसके बाद वे परमेश्वर से अलग हो गए। उन्हें अदन से निकाल दिया गया ताकि वे जीवन के वृक्ष का फल न खा सकें, जो उन्हें उनके पाप में गिरे हुए अर्थात पापी अवस्था में अविनाशी बना देता। इसलिए, उन्हें वहा से बाहर निकालना एक आशीष थी।

*यह भी देखें* आदम (व्यक्ति); हव्वा; अदन का बगीचा; पुरुष का पतन; जीवन का पेड़। 

* **Associated Passages:** GEN 2:9; DEU 1:39; HEB 5:14; GEN 3:1–GEN 3:24; GEN 2:15–GEN 2:17; ISA 7:15–ISA 7:16
* **Associated Articles:** आदम (व्यक्ति) (ID: 381278); हव्वा (ID: 381471); मनुष्य का पतन (ID: 381474); अदन की वाटिका  (ID: 381487); जीवन के वृक्ष (ID: 381906)

