# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## पकहयाह (id: 649442)

पकहयाह
======

मनहेम का पुत्र, इस्राएल का राजा पकहयाह (जिसके नाम का अर्थ है "यहोवा ने \[उसकी आँखें] खोली हैं") उन 20 राजाओं में से एक थे जिन्होंने दसवीं शताब्दी ईसा पूर्व में सुलैमान के राज्य के विभाजन के कारण पतन के बाद सामरिया से इस्राएल पर राज्य किया। बाइबल में उनके बारे में संक्षिप्त विवरण ([2 रा 15:22–26](https://ref.ly/2Kgs15:22-2Kgs15:26)) उनके जीवन की अधार्मिकता की ओर इशारा करता है (वचन [24](https://ref.ly/2Kgs15:24))। उनका पाप, उनके पिता (मनहेम) की तरह, यारोबाम की झूठी आराधना से जुड़ा था, जिसने यरूशलेम के मन्दिर में आराधना के विरोधी के रूप में दान और बेतेल में देवस्थान बनाए। ऐसी धार्मिक गतिविधियाँ बाइबल की अवधारणाओं को बाल की उर्वरता उपासना के साथ मिलाने का प्रयास करके परमेश्वर की सच्ची आराधना के लिए खतरा बन गईं, एक ऐसी गतिविधि जिसका परमेश्वर के वचन ने कठोर निन्दा की है ([1 रा 13:1–5](https://ref.ly/1Kgs13:1-1Kgs13:5))। इस्राएल के कई राजाओं की तरह, पकहयाह ने कम समय के लिये राज्य किया और अपने राज्य के दूसरे वर्ष में मार डाला गया। उसके विरुद्ध विद्रोह का मुख्य सूत्रधार, पेकह नामक एक सरदार, गिलाद के 50 लोगों को लेकर सामरिया के गढ़ राज महल में राजा को दो सहायकों सहित मार डाला। उनके उत्तराधिकारी, पेकह, दुर्भाग्यवश पकहयाह के समान ही दुष्ट था और उसे पवित्रशास्त्र की आज्ञा अनुसार वही दण्ड मिला, जो लगभग सभी इस्राएली राजाओं के लिए सामान्य था: उसने "वह किया, जो यहोवा की दृष्टि में बुरा था" ([2 रा 15:28](https://ref.ly/2Kgs15:28))।

*यह भी देखें* पेकह।

* **Associated Passages:** 2KI 15:24; 2KI 15:28; 1KI 13:1–1KI 13:5; 2KI 15:22–2KI 15:26
* **Associated Articles:** पेकह (ID: 649443)

