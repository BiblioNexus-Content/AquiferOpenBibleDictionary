# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## सादोक (id: 620830)

सादोक
=====

पुराने नियम की पस्तक में प्रचलित नाम, जसका अर्थ "धार्मिक व्यक्ति" होता है।

1\. दाऊद के याजक, संभवतः इस्राएल के सबसे प्रसिद्ध और प्रभावशाली महायाजकों में से एक, हारून को छोड़कर। वह पहली बार अबशालोम के विद्रोह के समय प्रकट हुए, जब उन्होंने और उनके साथी याजक एब्यातार ने संदूक के साथ दाऊद के पास आकर उसके प्रति अपनी निष्ठा दिखाई, वे दाऊद के निर्वासन को साझा करने के लिए पूर्णतः तैयार थे ([2 शमू 15:24–29](https://ref.ly/2Sam15:24-2Sam15:29)) । दाऊद ने उनके प्रस्ताव को अस्वीकार कर दिया और उन्हें यरूशलेम वापस भेज दिया ताकि वे उसके हित में कार्य कर सकें।

[2 शमूएल 8:17](https://ref.ly/2Sam8:17) में, सादोक को अहीतूब का पुत्र बताया गया है, जो [1 शमूएल 14:3](https://ref.ly/1Sam14:3) के अनुसार एली का पोता था। वंशावलियों के इतिहास में, सादोक की वंशावली अहीतूब के माध्यम से एलीआजर तक जाती है, जो हारून का सबसे बड़ा पुत्र था ([1 इति 6:1–8, 50–53](https://ref.ly/1Chr6:1-1Chr6:8,1Chr6:50-1Chr6:53); [एज्रा 7:2–5](https://ref.ly/Ezra7:2-Ezra7:5)), लेकिन एली का कोई संदर्भ नहीं है। एक छोटी समस्या यह है कि सादोक ने निर्वासित एब्यातार की जगह ली, जो एली का वंशज था। इसे पहले की एक भविष्यवाणी की पूर्ति के रूप में देखा जाता है कि एली के परिवार द्वारा उच्च याजकीय पद का कार्यकाल हारून के परिवार की एक अलग शाखा के पक्ष में समाप्त होगा ([1 शमू 2:30–36](https://ref.ly/1Sam2:30-1Sam2:36); [1 रा 2:26–27](https://ref.ly/1Kgs2:26-1Kgs2:27))।

दाऊद के दरबार के अधिकारियों के बारे मे दोनों सारांशों में ([2 शमू 8:17](https://ref.ly/2Sam8:17); [20:25](https://ref.ly/2Sam20:25)), सादोक को दाऊद के दो मुख्य याजकों में से एक के रूप में सूचीबद्ध किया गया है, जो दाऊद के शासनकाल के उत्तरार्ध में इस पद पर रहे। जब दाऊद मृत्यु के निकट थे, तो दाऊद के सबसे बड़े जीवित पुत्र, अदोनिय्याह द्वारा सिंहासन के लिए शक्ति संघर्ष किया। सेना के कमांडर योआब और दाऊद के लंबे समय के मित्र याजक एब्यातार के समर्थन से, अदोनिय्याह ने स्वयं को राजा घोषित कर दिया ([1 रा 1:5–10](https://ref.ly/1Kgs1:5-1Kgs1:10)) । भविष्यद्वक्ता नातान ने तुरंत बतशेबा के साथ सुलैमान के समर्थक के रूप में हस्तक्षेप किया। सादोक और बनायाह ने, जो भाड़े के सैनिकों के कप्तान थे, सुलैमान का समर्थन किया। अदोनिय्याह का संघर्ष व्यर्थ हो गया जब दाऊद ने नातान की योजनाओं को अपनी स्वीकृति दी। परिणामस्वरूप, बदनाम एब्यातार को निर्वासित कर दिया गया ([2:26–27](https://ref.ly/1Kgs2:26-1Kgs2:27)), फलस्वरूप वफादार सादोक सुलैमान के प्रधान याजक बने ([2:35](https://ref.ly/1Kgs2:35); [4:4](https://ref.ly/1Kgs4:4)) ।

आने वाली सदियों में, सादोक के वंशजों ने इस प्रभुत्व को बनाए रखा और जैसे\-जैसे यरूशलेम की प्रतिष्ठा बढ़ी, वैसे\-वैसे उनकी स्थिति भी बढ़ी। अजर्याह, जो हिजकिय्याह के शासनकाल के प्रधान याजक थे, सादोक के घराने के थे ([2 इति 31:10](https://ref.ly/2Chr31:10)) । यहेजकेल ने मुख्य याजकीय कार्यों को “सादोक के पुत्रों” तक सीमित कर दिया, और राजशाही के दौरान उनके धर्मत्याग के कारण लेवियों को सामान्य रूप से “मंदिर के देखभालकर्ता” के पद पर स्थान दिया ([यहे 44:10–16](https://ref.ly/Ezek44:10-Ezek44:16)) । जब यहूदी दूसरी शताब्दी ईसा पूर्व की शुरुआत में सेल्यूसीड प्रभुत्व के अधीन आए, तो उच्च याजक का पद, जिसे राजनीतिक नियुक्ति माना जाता था, सादोकियों से छीन लिया गया। हालांकि, कुमरान वाचावाले जैसे रूढ़िवादी तत्व इसके पुनःस्थापन की प्रतीक्षा करते रहे।

*यह भी देखें* दाऊद; इस्राएल का इतिहास।

2\. उज्जियाह के ससुर और यहूदा के राजा, योताम के नाना ([2 रा 15:32–33](https://ref.ly/2Kgs15:32-2Kgs15:33); [2 इति 27:1](https://ref.ly/2Chr27:1))।

3\. सादोक के वंशज, दाऊद के याजक थे ([1 इति 6:12](https://ref.ly/1Chr6:12); [9:11](https://ref.ly/1Chr9:11); [नहे 11:11](https://ref.ly/Neh11:11))।

4\. असाधारण साहस वाले युवा पुरुष, उस दल के नेता जो हेब्रोन में दाऊद के साथ शाऊल के खिलाफ शामिल हुए ([1 इति 12:28](https://ref.ly/1Chr12:28))।

5\. बाना का पुत्र, जिसने नहेम्याह के समय में यरूशलेम की दीवार की मरम्मत में सहायता की ([नहे 3:4](https://ref.ly/Neh3:4))।

6\. इम्मेर का पुत्र, जिसने नहेम्याह के पुनर्निर्माण कार्यों में भी भाग लिया ([नहे 3:29](https://ref.ly/Neh3:29)) ।

7\. नहेम्याह की वाचा के हस्ताक्षरकर्ता ([नहे 10:21](https://ref.ly/Neh10:21)) और संभवतः क्रमशः \#5 या \#6 के साथ पहचाने जा सकते हैं।

8\. नहेम्याह के दूसरे कार्यकाल के दौरान नियुक्त किए गए तीन कोषाध्यक्षों में से एक, जिन्हें मुंशी कहा जाता है ([नहे 13:13](https://ref.ly/Neh13:13))।

9\. मसीह के पूर्वज ([मत्ती 1:14](https://ref.ly/Matt1:14))। *देखें* प्रभु यीशु मसीह की वंशावली।

* **Associated Passages:** 1SA 14:3; 2SA 8:17; 2SA 20:25; 1KI 2:35; 1KI 4:4; 1CH 6:12; 1CH 9:11; 1CH 12:28; 2CH 27:1; 2CH 31:10; NEH 3:4; NEH 3:29; NEH 10:21; NEH 11:11; NEH 13:13; MAT 1:14; 1KI 2:26–1KI 2:27; 1CH 6:50–1CH 6:53; 2SA 15:24–2SA 15:29; 1CH 6:1–1CH 6:8; EZR 7:2–EZR 7:5; 1SA 2:30–1SA 2:36; 1KI 1:5–1KI 1:10; EZK 44:10–EZK 44:16; 2KI 15:32–2KI 15:33
* **Associated Articles:** दाऊद (ID: 184898); यीशु मसीह की वंशावली (ID: 381490); इस्राएल का इतिहास  (ID: 368603)

