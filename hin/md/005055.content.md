# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-06`) is provided under the same license.



--------------------------------

## समुद्र (id: 180544)

समुन्द्र
========

पृथ्वी के अधिकांश भाग पर खारे पानी का विशाल भंडार।

समुन्दरों का उल्लेख बाइबिल की शुरुआत में ही किया गया है। [उत 1:1–2](https://ref.ly/Gen1:1-Gen1:2) में हम पढ़ते हैं कि आदि में सब कुछ बेडौल, सुनसान और अंधियारा था, "और परमेश्वर का आत्मा जल के ऊपर मण्डराता था।" तब परमेश्वर ने बोला और वैसा ही हो गया। परमेश्वर की आवाज़ सभी चीजों पर शक्तिशाली है। [भज 29](https://ref.ly/Ps29:1-Ps29:11) इसका अर्थ बताता है। [उत 1](https://ref.ly/Gen1:1-Gen1:31) में सृष्टि के वर्णन से, दो बातें स्पष्ट होती हैं: (1\) जैसे कि पृथ्वी और आकाश की हर चीज़, परमेश्वर द्वारा बनाई गई थी वैसे ही समुद्र भी; और (2\) परमेश्वर के वचन के द्वारा समुन्द्र और भूमि के बीच अंतर किया गया था। बाइबिल में इन दो विचारों को विभिन्न उदाहरण के माध्यम से समझाया गया है। [भज 33:7](https://ref.ly/Ps33:7) में कहा गया है कि "वह समुद्र का जल ढेर के समान इकट्ठा करता है; वह गहरे सागर को अपने भण्डार में रखता है।" समुद्र और भूमि की सीमाओं के बारे में परमेश्वर का आदेश स्पष्ट रूप से अय्यूब से परमेश्वर के शब्दों में व्यक्त किया गया है: "फिर जब समुद्र ऐसा फूट निकला मानो वह गर्भ से फूट निकला, तब किसने द्वार बन्द कर उसको रोक दिया; … और उसके लिये सीमा बाँधा और यह कहकर बेंड़े और किवाड़ें लगा दिए, और कहा, 'यहीं तक आ, और आगे न बढ़, और तेरी उमड़नेवाली लहरें यहीं थम जाएँ'?" ([अय्यू 38:8–11](https://ref.ly/Job38:8-Job38:11))।

समुद्र के जल पर परमेश्वर के नियंत्रण का वर्णन तब किया गया है जब बाइबिल कहती है कि परमेश्वर "समुद्र की ऊँची\-ऊँची लहरों पर चलता है" ([अय्यू 9:8](https://ref.ly/Job9:8))। इसलिए पृथ्वी पर अपने जीवन में, यीशु, परमेश्वर\-मनुष्य, झील पर चले ([मर 6:48](https://ref.ly/Mark6:48))। उन्होंने तूफान को भी शांत किया, जिससे शिष्यों ने चकित होकर आश्चर्य में पूछा, "यह कौन है, कि आँधी और पानी भी उसकी आज्ञा मानते हैं?" ([मर 4:41](https://ref.ly/Mark4:41))।

इब्रानी लोगों में समुन्द्र और उसकी शक्ति के प्रति गहरा सम्मान था। शायद अच्छे प्राकृतिक बंदरगाहों की कमी के कारण, और क्योंकि वे अपने इतिहास के अधिकांश समय तटरेखा को नियंत्रित नहीं करते थे, वे फिनीके वासियों की तरह समुद्री लोग नहीं थे। केवल सुलैमान के समय में ही हम पढ़ते हैं कि उनके पास स्वंय का अपना जहाजों का समूह था ([1 रा 9:26](https://ref.ly/1Kgs9:26))। उनके लिए अशांत समुद्र दुष्टों की तस्वीर था ([यशा 57:20](https://ref.ly/Isa57:20))। "बाढ़ के बहुत से जल के समान" ([यशा 17:13](https://ref.ly/Isa17:13)) या "समुद्र के गर्जन" ([5:30](https://ref.ly/Isa5:30)) उन्हें ऐसी शक्तियों के बारे में सोचने पर मजबूर किया जो मनुष्यों को भारी नुकसान पहुंचा सकती थी । [दानि 7:3](https://ref.ly/Dan7:3) और [प्रका 13:1](https://ref.ly/Rev13:1) में, परमेश्वर की शक्ति को समुन्द्र से निकलते हुए पशुओं के रूप में दर्शाया गया है।

फिर भी, जैसा कि हमने देखा है, परमेश्वर समुद्रों को नियंत्रित करता है। वह उन लोगों को "गहरे जल में से" बचाने में सक्षम है जो उस पर भरोसा करते हैं ([भजन 18:16](https://ref.ly/Ps18:16))। वह उन लोगों की रक्षा करने में सक्षम है जो समुन्द्र में जाते हैं ([107:23–31](https://ref.ly/Ps107:23-Ps107:31))। यह हमेशा याद किया जाता था कि परमेश्वर ने अपने लोगों के लिए समुन्द्र में रास्ता बनाया जब वे मिस्र से बाहर आए थे ([निर्गमन 15:19](https://ref.ly/Exod15:19))। भजनकारों ने ([भजन 74:13](https://ref.ly/Ps74:13); [77:16](https://ref.ly/Ps77:16); [78:13](https://ref.ly/Ps78:13); [106:9](https://ref.ly/Ps106:9)) और भविष्यवक्ताओं ने समान रूप से (जैसे, [यशा 43:16–17](https://ref.ly/Isa43:16-Isa43:17)) इसे याद किया। *देखें* मृत सागर; भूमध्य सागर; लाल समुद्र; गलील की झील।

* **Associated Passages:** EXO 15:19; 1KI 9:26; JOB 9:8; PSA 18:16; PSA 33:7; PSA 74:13; PSA 77:16; PSA 78:13; PSA 106:9; ISA 5:30; ISA 17:13; ISA 57:20; DAN 7:3; MRK 4:41; MRK 6:48; REV 13:1; GEN 1:1–GEN 1:31; GEN 1:1–GEN 1:2; JOB 38:8–JOB 38:11; PSA 29:1–PSA 29:11; PSA 107:23–PSA 107:31; ISA 43:16–ISA 43:17
* **Associated Articles:** मृत सागर (ID: 381410); भूमध्य सागर (ID: 594686); गलील की झील (ID: 180543); लाल समुद्र (ID: 381202)

