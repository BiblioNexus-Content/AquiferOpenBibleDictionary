# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-17`) is provided under the same license.



--------------------------------

## भाई (id: 184878)

भाई
===

अपने माता\-पिता के अन्य बच्चों के साथ अपने संबंध में पुरुष या लड़के को भाई कहते हैं; इसका अन्य अर्थ है, एक करीबी पुरुष मित्र या एक ही जाति, धर्म, पेशा, संगठन आदि का सदस्य; एक रिश्तेदार।

पुराने नियम में इब्रानी शब्द "भाई" का अनुवाद उन पुरुष बच्चों के बीच के संबंध का वर्णन करता है जिनके कम से कम एक माता\-पिता समान होते हैं। यूसुफ और बिन्यामीन याकूब और राहेल के बच्चे थे ([उत 35:24](https://ref.ly/Gen35:24)), लेकिन याकूब के अन्य पुत्रों को भी यूसुफ के भाई कहा जाता है ([42:6](https://ref.ly/Gen42:6))। यूसुफ का बिन्यामीन के प्रति जो प्रेम था वो हमेशा भाइयों के बीच नहीं पाया जाता। कैन ने अपने भाई हाबिल को मार डाला ([4:8](https://ref.ly/Gen4:8)), और एसाव ने अपने भाई याकूब से बैर रखा ([27:41](https://ref.ly/Gen27:41))। एक भाई बुरा प्रभाव डाल सकता है ([व्य.वि.](https://ref.ly/Deut13:6-Deut13:7) [13:6–7](https://ref.ly/Deut13:6-Deut13:7)), लेकिन आदर्श भाई जरूरत के समय मदद करता है ([नीति 17:17](https://ref.ly/Prov17:17))। लेविरैट विवाह की व्यवस्था यह मांग करता था कि यदि किसी व्यक्ति की मृत्यु हो जाती है और उसकी विधवा संतानहीन होती है, तो उस व्यक्ति के भाई को उसके माध्यम से परिवार का नाम बनाए रखने के लिए संतान उत्पन्न करना होता था ([व्य.वि.](https://ref.ly/Deut25:5) [25:5](https://ref.ly/Deut25:5))।

दाऊद ने अपने "भाई" योनातान के बारे में स्नेहपूर्वक बात की, हालांकि वे रिश्ते में भाई नहीं थे ([2 शमू 1:26](https://ref.ly/2Sam1:26))। एक साथी इस्राएली को भाई कहा जा सकता था। इस संबंध में कुछ कर्तव्यों की आवश्यकता होती थी: भाई को ब्याज पर रुपये उधार नहीं दिए जा सकते थे, और भाई को दास नहीं बनाया जा सकता था ([लैव्य 25:35–43](https://ref.ly/Lev25:35-Lev25:43))।

नए नियम में यूनानी शब्द का उपयोग प्राकृतिक भाइयों का वर्णन करने के लिए किया गया है, जैसे कि अन्द्रियास और पतरस ([यूह 1:41](https://ref.ly/John1:41))। यीशु के चार भाइयों का नाम लिया गया है ([मर 6:3](https://ref.ly/Mark6:3))। (रोमन काथलिक दृष्टिकोण यह है कि वे वास्तव में यीशु के चचेरे भाई थे, लेकिन यूनानी भाषा में चचेरे भाई के लिए कई शब्द हैं, और यहां "भाई" शब्द का उपयोग किया गया है; इसलिए, यह शब्द या तो मरियम और यूसुफ के अपने बच्चों या उनके लेपालक बच्चों को संदर्भित करता है।) यीशु के भाइयों ने पहले उस पर विश्वास नहीं किया ([यूह 7:5](https://ref.ly/John7:5)), लेकिन पुनरुत्थान के बाद वे मसीही समुदाय के साथ मिल गए थे ([प्रेरितों के काम 1:14](https://ref.ly/Acts1:14))। यीशु ने सिखाया कि उनके शिष्यों का एक पिता (परमेश्वर) है और इसलिए वे भाई हैं ([मत्ती 23:8–9](https://ref.ly/Matt23:8-Matt23:9)), और उन्होंने कृपापूर्वक अपने शिष्यों को अपने भाई के रूप में पहचाना ([28:10](https://ref.ly/Matt28:10))।

कलीसिया के इतिहास के प्रारंभ में यह प्रथा बन गई कि मसीही एक\-दूसरे को भाई कहकर संबोधित करते थे ([प्रेरितों के काम 9:17](https://ref.ly/Acts9:17); [कुल 1:1](https://ref.ly/Col1:1)[;](https://ref.ly/Col1:1) [1 पत 2:17](https://ref.ly/1Pet2:17); [5:9](https://ref.ly/1Pet5:9))। मसीही भाईचारे के साथ विशिष्ट कर्तव्य और जिम्मेदारियां जुड़ी होती हैं। एक मसीही का अपने भाई के प्रति प्रेम यौन इच्छाओं को नियंत्रित करने में ([1](https://ref.ly/1Thess4:6) [थिस्स](https://ref.ly/1Thess4:6) [4:6](https://ref.ly/1Thess4:6)), आवश्यकता पड़ने पर भौतिक वस्तुओं को देने में ([याकू 2:15–16](https://ref.ly/Jas2:15-Jas2:16)), और अपमान न करने के संकल्प में प्रकट होगा ([रोम](https://ref.ly/Rom14:13) [14:13](https://ref.ly/Rom14:13))। एक मसीही को अपने भाई के विरुद्ध "मुकद्दमें में नहीं जाना" चाहिए ([1 कुरि 6:5–6](https://ref.ly/1Cor6:5-1Cor6:6)), लेकिन भाइयों को अपनी समस्याओं को व्यक्तिगत रूप से या कलीसिया समूह के भीतर हल करना चाहिए ([मत्ती 18:15–17](https://ref.ly/Matt18:15-Matt18:17))। मसीही के बीच का संबंध महत्वपूर्ण है क्योंकि एक मसीही अपने भाई के साथ मेल मिलाप में नहीं होने पर परमेश्वर की आराधना नहीं कर सकता है ([मत्ती 5:23–24](https://ref.ly/Matt5:23-Matt5:24))।

*यह भी देखें* पारिवारिक जीवन और संबंध; भाइयों (और बहनों)।

* **Associated Passages:** GEN 4:8; GEN 27:41; GEN 35:24; GEN 42:6; DEU 25:5; 2SA 1:26; PRO 17:17; MAT 28:10; MRK 6:3; JHN 1:41; JHN 7:5; ACT 1:14; ACT 9:17; ROM 14:13; COL 1:1; 1TH 4:6; 1PE 2:17; 1PE 5:9; MAT 5:23–MAT 5:24; DEU 13:6–DEU 13:7; LEV 25:35–LEV 25:43; MAT 23:8–MAT 23:9; JAS 2:15–JAS 2:16; 1CO 6:5–1CO 6:6; MAT 18:15–MAT 18:17
* **Associated Articles:** भाइयों (और बहनों) (ID: `184877@TyndaleBibleDictionary`)

