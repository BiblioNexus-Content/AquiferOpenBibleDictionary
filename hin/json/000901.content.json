[
  {
    "content_id": 732941,
    "reference_id": 4140,
    "title": "एलचासाई की पुस्तक",
    "media_type": "Text",
    "index_reference": "एलचासाई की पुस्तक",
    "language": "hin",
    "content": "<h1>एलचासाई की पुस्तक</h1><p>एक खोया हुआ यहूदी ग्रन्थ जो अरामी भाषा में लिखा गया था<strong>।</strong> इसे एलचासाई नामक व्यक्ति ने रोमी सम्राट ट्राजन के शासनकाल के दौरान लिखा था। ट्राजन ई. सन 98 से 117 तक रोम का सम्राट था। एलचासाई की पुस्तक उसके अनुयायियों, एलचासाईयों (या सबाई) के लिए थी, लेकिन इसे यहूदी और यहूदी-मसीही समूहों, दोनों द्वारा पढ़ा गया। इस पुस्तक के कुछ अंश प्रारम्भिक कलीसियाई पिताओं हिपोलाइटस, एपिफेनियस और ओरिजन (जिनका उल्लेख यूसेबियस ने किया है) द्वारा उद्धृत किए गए हैं।</p><p>यह पुस्तक यहूदियों, मसीही ज्ञानवाद और अन्यजातियों के विचारों का मिश्रण है। इसमें बपतिस्मा को पापों की क्षमा से जोड़ा गया है और इसे एक ऐसा माध्यम बताया गया है जिससे व्यक्ति को चंगा किया जा सकता है। यह यहूदियों की व्यवस्था के एक रूप को मान्यता देता है, लेकिन बलिदानों और याजक के पद की आवश्यकता को अस्वीकार करता है।</p>",
    "associations": {
      "passage": [],
      "resource": []
    }
  }
]