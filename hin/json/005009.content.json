[
  {
    "content_id": 733018,
    "reference_id": 4442,
    "title": "सन",
    "media_type": "Text",
    "index_reference": "सन",
    "language": "hin",
    "content": "<h1>सन</h1><p>सन (<em>लिनम यूसिटाटिसिमम</em>) इस वंश के कई पौधों में से एक है। एक प्रकार का सन इसके बीजों से प्राप्त अलसी के तेल और इसके तनों से प्राप्त उत्तम वस्त्र रेशों के लिए व्यापक रूप से उगाया जाता है। सन सबसे पुराना ज्ञात वस्त्र रेशा है। सन से बुना गया वस्त्र सन वस्त्र कहलाता है। बाइबल में कपास का उल्लेख केवल एक बार होता है (<a href=\"https://ref.ly/Esth1:6\">एस्त 1:6</a>)। मिस्र या इस्राएल और बाइबल काल में आसपास के क्षेत्रों में किसी अन्य रेशा पौधे के उगाए जाने का कोई उल्लेख नहीं है। इस कारण, शास्त्रियों का मानना है कि सन वस्त्र का उपयोग ऊनी कपड़ों के अलावा अन्य कपड़े बनाने के लिए किया जाता था।</p><p>लोगों ने घरेलू वस्तुओं के लिए भी सन के वस्त्रों का उपयोग किया जैसे:</p><ul><li><p>अँगोछा (<a href=\"https://ref.ly/John13:4-John13:5\">यूह 13:4–5</a>),</p></li><li><p><span>मुँह अँगोछे </span>(<a href=\"https://ref.ly/John11:44\">11:44</a>),</p></li><li><p>दुपट्टों और चादर (<a href=\"https://ref.ly/Isa3:23\">यशा 3:23</a>; <a href=\"https://ref.ly/Mark14:51\">मर 14:51</a>),</p></li><li><p>जाल (<a href=\"https://ref.ly/Isa19:8-Isa19:9\">यशा 19:8–9</a>), और</p></li><li><p><span>सन का फीता</span> (<a href=\"https://ref.ly/Ezek40:3\">यहेज 40:3</a>)।</p></li></ul><p>मन्दिर में सेवा करने वाले याजकों को केवल सन के वस्त्र पहनने होते थे। यहूदियों के लिए ऊन और सन के मिश्रण से बने वस्त्रों का उपयोग करना सख्ती से निषिद्ध था (<a href=\"https://ref.ly/Lev19:19\">लैव्य 19:19</a>; <a href=\"https://ref.ly/Deut22:11\">व्य.वि. 22:11</a>)।</p><p>बाइबल के समय में लोगों ने कम से कम तीन प्रकार के सन के वस्त्रों<strong> </strong>का उपयोग किया, और प्रत्येक प्रकार के विशेष उपयोग थे। बाइबल में सबसे मोटे बनावट वाले साधारण सन के वस्त्रों का उल्लेख <a href=\"https://ref.ly/Lev6:10\">लैव्यव्यवस्था 6:10</a>, <a href=\"https://ref.ly/Ezek9:2\">यहेजकेल 9:2</a>, <a href=\"https://ref.ly/Dan10:5\">दानिय्येल 10:5</a>, और <a href=\"https://ref.ly/Rev15:6\">प्रकाशितवाक्य 15:6</a> में किया गया है। इसमें बेहतर गुणवत्ता वाले दूसरे प्रकार के सन के वस्त्रों का उल्लेख <a href=\"https://ref.ly/Exod26:1\">निर्गमन 26:1</a> और <a href=\"https://ref.ly/Exod39:27\">39:27</a> में किया गया है। सबसे उत्तम बनावट और उच्च लागत वाले तीसरे प्रकार के सन के वस्त्रों का उल्लेख <a href=\"https://ref.ly/1Chr15:27\">1&nbsp;इतिहास 15:27</a>, <a href=\"https://ref.ly/Esth8:15\">एस्तेर 8:15</a>, और <a href=\"https://ref.ly/Rev19:8\">प्रकाशितवाक्य 19:8</a> में किया गया है।</p><p>साधारण सन का पौधा 0.3 से 1.2 मीटर (1 से 4 फीट) ऊँचा होता है। इसका तना सरल, पतला, तार जैसा होता है और इसमें कई छोटे, हल्के, भाले के आकार के हरे पत्ते होते हैं। सन की फसल की विफलता परमेश्वर की सजाओं में से एक के रूप में सूचीबद्ध है (<a href=\"https://ref.ly/Hos2:9\">होश 2:9</a>)। यहूदियों की स्त्रियाँ सन के रेशों से सन के वस्त्र बनाती थीं, जो एक घरेलू उद्योग था (<a href=\"https://ref.ly/Prov31:13,Prov31:19\">नीति 31:13, 19</a>)। उन्होंने साधारण कपड़ों से लेकर याजकों और मन्दिर के सेवकों द्वारा पहने जाने वाले वस्त्र और अँगोछे तक सब कुछ बनाया। लोग दीपों में बातियों के लिए भी सन के वस्त्र का उपयोग करते थे (<a href=\"https://ref.ly/Isa42:3\">यशा 42:3</a>)।</p><p><em>देखें</em> <span data-bnType=\"resourceReference\" data-resourceId=\"3766\" data-resourceType=\"TyndaleBibleDictionary\">वस्त्र और वस्त्र निर्माण</span>।</p>",
    "associations": {
      "passage": [],
      "resource": [
        {
          "reference_id": 3766,
          "content_id": 381038,
          "resource_code": "TyndaleBibleDictionary",
          "label": "कपड़ा एवं कपड़ा निर्माण",
          "language": "hin"
        },
        {
          "reference_id": 6929,
          "content_id": 180532,
          "resource_code": "Unknown",
          "label": "पौधे",
          "language": "hin"
        }
      ]
    }
  }
]