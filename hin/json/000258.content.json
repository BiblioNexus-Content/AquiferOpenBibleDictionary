[
  {
    "content_id": 647721,
    "reference_id": 2492,
    "title": "अबशालोम",
    "media_type": "Text",
    "index_reference": "अबशालोम",
    "language": "hin",
    "content": "<h1>अबशालोम</h1><p>राजा दाऊद और उनकी पत्नी माका का पुत्र (<a href=\"https://ref.ly/2Sam3:3\">2&nbsp;शमू 3:3</a>)। अबशालोम एक सुंदर युवा राजकुमार था जो अपने लम्बे, घने बालों के लिए प्रसिद्ध था (<a href=\"https://ref.ly/2Sam14:25-2Sam14:26\">2&nbsp;शमू 14:25</a>–<a href=\"https://ref.ly/2Sam14:25-2Sam14:26\">26</a>)। उसकी एक सुंदर बहन, तामार थी, जिसका उसके सौतेले भाई अम्नोन ने बलात्कार किया था। तामार का अनादर करने के बाद, अम्नोन ने उससे विवाह करने से इनकार कर दिया (<a href=\"https://ref.ly/2Sam13:1-2Sam13:20\">2&nbsp;शमू 13:1</a>–<a href=\"https://ref.ly/2Sam13:1-2Sam13:20\">20</a>)।</p><p>अबशालोम अपनी घायल बहन को अपने घर ले गया। उसे उम्मीद थी कि उसके पिता, दाऊद, अम्नोन को उसके अनाचार के लिए दण्डित करेंगे। दो वर्षों के क्रोध और घृणा के बाद, अबशालोम ने अपना बदला लेने की योजना बनाई। उसने राजा दाऊद और उनके राजकुमारों के लिए अपने घर में एक भोज दिया। दाऊद वहाँ नहीं गए, लेकिन अम्नोन गया और जब वह नशे में मतवाला हो गया तो अबशालोम के सेवकों द्वारा उसकी हत्या कर दी गई। अबशालोम राजा दाऊद के क्रोध से डर गया, इसलिए वह यरदन पार करके गशूर के राजा तल्मै के पास भाग गया, जो उसकी माँ के पिता थे (<a href=\"https://ref.ly/2Sam13:21-2Sam13:39\">2&nbsp;शमू 13:21</a>–<a href=\"https://ref.ly/2Sam13:21-2Sam13:39\">39</a>)।</p><p>तीन वर्षों के निर्वासन के बाद, दाऊद के सेनापति योआब और तकोआ की एक बुद्धिमान महिला के प्रयासों के कारण अबशालोम को यरूशलेम वापस बुलाया गया। दो वर्षों के बाद, उसे राजा द्वारा पूरी तरह से क्षमा कर दिया गया (<a href=\"https://ref.ly/2Sam14:1-2Sam14:33\">2&nbsp;शमू 14</a>)। उसने अपने पिता से सिंहासन छिनने का प्रयास शुरू कर दिया। उसने अपने पिता, राजा में विश्वास को कम करते हुए जनता का समर्थन प्राप्त करना शुरू किया (<a href=\"https://ref.ly/2Sam15:1-2Sam15:6\">2&nbsp;शमू 15:1–6</a>)।</p><p>आखिरकार, अबशालोम ने दाऊद के खिलाफ एक विद्रोह की योजना बनाई, वह पूरे इस्राएल से समर्थकों को जुटाने के लिए हेब्रोन गया। जब अहीतोपेल ने, जो दाऊद के सबसे बुद्धिमान सहायकों में से एक था, अबशालोम का समर्थन किया, तो हाकिमों ने घोषणा की कि अब अबशालोम राजा है। जब दाऊद ने सुना कि अबशालोम ने क्या किया है, तो उन्हें यरूशलेम से भागना पड़ा (<a href=\"https://ref.ly/2Sam15:1-2Sam15:37\">2&nbsp;शमू 15</a>; <a href=\"https://ref.ly/Ps3:1-Ps3:8\">भज 3</a>)।</p><p>अबशालोम बिना किसी लड़ाई के यरूशलेम पहुँच गया। अहीतोपेल ने उसे तुरन्त 12,000 सैनिकों के साथ दाऊद पर हमला करने की सलाह दी। लेकिन हूशै ने, जो अबशालोम की कचहरी में दाऊद के लिए भेदी था, सुझाव दिया कि अबशालोम को दाऊद के खिलाफ पूरे देश को इकट्ठा करने के लिए कुछ समय लेना चाहिए। हूशै ने चापलूसी का उपयोग करते हुए सुझाव दिया कि अबशालोम को हमले का नेतृत्व करना चाहिए। अबशालोम ने हूशै की सलाह को पसन्द किया और अहीतोपेल ने निराश होकर आत्महत्या कर ली। हूशै ने अबशालोम की योजनाओं को दो याजकों, सादोक और एब्यातार के माध्यम से दाऊद तक पहुँचाया। इस जानकारी के साथ, दाऊद ने यरदन को पार किया और महनैम में डेरा डाला (<a href=\"https://ref.ly/2Sam16:1-2Sam17:29\">2&nbsp;शमू 16–17</a>)।</p><p>अबशालोम अपनी सेना को यरदन के पार दाऊद से लड़ने के लिए एप्रैम के वन में ले गया। योआब, अबीशै और गती इत्तै, दाऊद की सेना का नेतृत्व कर रहे थे। उन्होंने अबशालोम की सेनाओं को पराजित किया। अबशालोम एक खच्चर पर भाग निकला, लेकिन उसके लम्बे बाल एक बांज वृक्ष की शाखाओं में फँस गए। वह शाखाओं से अपने बालों के द्वारा लटक गया और कुछ भी करने में असमर्थ था। योआब अबशालोम का पीछा कर रहा था और जब उसने उसे पाया, तो उसने उसे मार डाला। योआब के आदमियों ने शरीर को एक गड्ढे में फेंक दिया और उस पर पत्थर का ढेर लगा दिया (<a href=\"https://ref.ly/2Sam18:1-2Sam18:18\">2&nbsp;शमू 18:1</a>–<a href=\"https://ref.ly/2Sam18:1-2Sam18:18\">18</a>)।</p><p>दाऊद ने सभी को आदेश दिया था कि वे अबशालोम को नुकसान न <span>पहुँचाएँ</span>। इसलिए, जब अबशालोम की मृत्यु हुई, तो दाऊद स्तब्ध और अत्यंत दु:खी हो गए। दाऊद ने रोते हुए कहा: &quot;<span>हाय मेरे बेटे अबशालोम! मेरे बेटे, हाय! मेरे बेटे अबशालोम! भला होता कि मैं आप तेरे बदले मरता, हाय! अबशालोम! मेरे बेटे, मेरे बेटे!!</span>&quot; (<a href=\"https://ref.ly/2Sam18:33\">2&nbsp;शमू 18:33</a>)। अपने शोक में, दाऊद ने ध्यान नहीं दिया कि विद्रोह समाप्त हो गया था जब तक कि योआब ने उन्हें याद नहीं दिलाया कि दाऊद के अनुयायियों ने उनके लिए अपनी जान जोखिम में डाली थी (<a href=\"https://ref.ly/2Sam19:1-2Sam19:8\">2&nbsp;शमू 19:1</a>–<a href=\"https://ref.ly/2Sam19:1-2Sam19:8\">8</a>)।</p><p><em>देखिए</em>  <span data-bnType=\"resourceReference\" data-resourceId=\"3937\" data-resourceType=\"TyndaleBibleDictionary\">दाऊद</span>।</p>",
    "associations": {
      "passage": [
        {
          "start_ref": "10003003",
          "start_ref_usfm": "2SA 3:3",
          "end_ref": "10003003",
          "end_ref_usfm": "2SA 3:3"
        },
        {
          "start_ref": "10018033",
          "start_ref_usfm": "2SA 18:33",
          "end_ref": "10018033",
          "end_ref_usfm": "2SA 18:33"
        },
        {
          "start_ref": "11015002",
          "start_ref_usfm": "1KI 15:2",
          "end_ref": "11015002",
          "end_ref_usfm": "1KI 15:2"
        },
        {
          "start_ref": "11015010",
          "start_ref_usfm": "1KI 15:10",
          "end_ref": "11015010",
          "end_ref_usfm": "1KI 15:10"
        },
        {
          "start_ref": "10014025",
          "start_ref_usfm": "2SA 14:25",
          "end_ref": "10014026",
          "end_ref_usfm": "2SA 14:26"
        },
        {
          "start_ref": "10013001",
          "start_ref_usfm": "2SA 13:1",
          "end_ref": "10013020",
          "end_ref_usfm": "2SA 13:20"
        },
        {
          "start_ref": "10013021",
          "start_ref_usfm": "2SA 13:21",
          "end_ref": "10013039",
          "end_ref_usfm": "2SA 13:39"
        },
        {
          "start_ref": "10014001",
          "start_ref_usfm": "2SA 14:1",
          "end_ref": "10014033",
          "end_ref_usfm": "2SA 14:33"
        },
        {
          "start_ref": "10015001",
          "start_ref_usfm": "2SA 15:1",
          "end_ref": "10015006",
          "end_ref_usfm": "2SA 15:6"
        },
        {
          "start_ref": "10015001",
          "start_ref_usfm": "2SA 15:1",
          "end_ref": "10015037",
          "end_ref_usfm": "2SA 15:37"
        },
        {
          "start_ref": "19003001",
          "start_ref_usfm": "PSA 3:1",
          "end_ref": "19003008",
          "end_ref_usfm": "PSA 3:8"
        },
        {
          "start_ref": "10016001",
          "start_ref_usfm": "2SA 16:1",
          "end_ref": "10017029",
          "end_ref_usfm": "2SA 17:29"
        },
        {
          "start_ref": "10018001",
          "start_ref_usfm": "2SA 18:1",
          "end_ref": "10018018",
          "end_ref_usfm": "2SA 18:18"
        },
        {
          "start_ref": "10019001",
          "start_ref_usfm": "2SA 19:1",
          "end_ref": "10019008",
          "end_ref_usfm": "2SA 19:8"
        }
      ],
      "resource": [
        {
          "reference_id": 3937,
          "content_id": 184898,
          "resource_code": "TyndaleBibleDictionary",
          "label": "दाऊद",
          "language": "hin"
        }
      ]
    }
  }
]