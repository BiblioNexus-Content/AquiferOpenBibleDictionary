[
  {
    "content_id": 732439,
    "reference_id": 2670,
    "title": "अलेक्जेंड्रा",
    "media_type": "Text",
    "index_reference": "अलेक्जेंड्रा",
    "language": "hin",
    "content": "<h1>अलेक्जेंड्रा</h1><p>पहले <span>हसमोनी</span> राजा अरिस्तुबुलुस की पत्नी, जिन्होंने 104 से 103 ई.पू. तक शासन किया। राजा की मृत्यु के बाद, उन्होंने उनके भाई सिकन्दर <span>यन्नैउस</span> से विवाह किया, जो 103 से 76 ई.पू. तक राजा थे। उनका विवाह संभवतः एक &quot;लेविरैट&quot; विवाह था (एक यहूदी प्रथा जहाँ एक पुरुष अपने मृत भाई की विधवा से कुछ परिस्थितियों में विवाह करता है)।</p><p>जब यन्नैउस की मृत्यु हुई तो सिकन्दर यन्नैउस की वसीयत के अनुसार सलोमी अलेक्जेंड्रा रानी बनी। वह यहूदा में रानी के रूप में शासन करने वाली एकमात्र यहूदी महिला थी, सिवाय हड़पने वाली अतल्याह के, जो 841 से 835 ई.पू. तक रानी थी।</p><p>मरने से पहले, यन्नैउस ने रानी से फरीसियों (एक यहूदी धार्मिक दल) के साथ शांति स्थापित करने के लिए कहा, जिन्होंने उनके खिलाफ संघर्ष किया था। सलोमी ने इस सलाह का पालन किया। इससे उसे मदद मिली,<span> क्योंकि उसका भाई शमौन बेन शेतख एक प्रसिद्ध फरीसी</span> अगुवा था।</p><p><span>सलोमी अ</span>लेक्जेंड्रा<span> ने लगभग 76 से 67 </span>ई.पू.<span>, 10 वर्षों तक शासन किया</span>। यह एक शांतिपूर्ण समय था, जिसके दौरान फरीसियों ने महत्वपूर्ण <span>शक्ति</span> प्राप्त की। फरीसियों को पहली बार सन्हेड्रिन (यहूदियों की सर्वोच्च परिषद) में शामिल होने की अनुमति दी गई। मसीह के समय तक, फरीसी सन्हेड्रिन में सदूकियों <span>जितने प्रभावशाली बन चुके थे।</span></p><p><em>देखें</em> <span data-bnType=\"resourceReference\" data-resourceId=\"4871\" data-resourceType=\"TyndaleBibleDictionary\">हसमोनी</span>।</p>",
    "associations": {
      "passage": [],
      "resource": [
        {
          "reference_id": 4871,
          "content_id": 733138,
          "resource_code": "TyndaleBibleDictionary",
          "label": "हसमोनियन",
          "language": "hin"
        }
      ]
    }
  }
]