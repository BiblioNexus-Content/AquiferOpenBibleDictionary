[
  {
    "content_id": 594693,
    "reference_id": 6324,
    "title": "दर्पण",
    "media_type": "Text",
    "index_reference": "दर्पण",
    "language": "hin",
    "content": "<h1>दर्पण</h1><p>छवियों को प्रतिबिम्बित करने के लिए चिकनी सतह। यह शब्द केजेवी में नहीं आता है, लेकिन विचार वहां है, इब्रानी या यूनानी से अनुवादित &quot;काँच,&quot; &quot;चश्मा&quot; या &quot;देखने का काँच&quot; के रूप में। आधुनिक अनुवादों में &quot;दर्पण&quot; शब्द का उपयोग किया जाता है।</p><p>बाइबल युग में, दर्पण तांबे, पीतल, चाँदी, सोना, या मिश्रित धातु से बनाए जाते थे। उन्हें अत्यधिक चमकाया जाता था ताकि चेहरा जितना सम्भव हो सके उतना स्पष्ट दिखाई दे। काँच मौजूद था, लेकिन आमतौर पर अपारदर्शी था (रोमी काँच को छोड़कर) और बाइबल काल के बाद तक दर्पण के लिए उपयोग नहीं किया गया।</p><p>बाइबल सबसे पहले मूसा के समय में मिस्र से पलायन के ठीक बाद <span>सीनै </span>जंगल में तम्बू के निर्माण के सम्बन्ध में दर्पण का उल्लेख करती है (<a href=\"https://ref.ly/Exod38:8\">निर्ग 38:8</a>)। जब सिकन्दर महान ने यूनानी संस्कृति का प्रसार किया, तो बाइबल के संसार में दर्पणों का उपयोग और भी व्यापक हो गया। उस समय तक, वे या तो दरबारी महिलाओं या वेश्याओं की सम्पत्ति थे।</p><p>पुरातात्विक उत्खननों में फिलिस्तीन में पीतल के दर्पणों के साथ महिलाओं के आभूषण और कपड़ों की विभिन्न वस्तुएं मिली हैं। इनमें से अधिकान्श वस्तुएं निर्वासन के बाद के युग से लेकर रोमी काल तक की हैं। ये दर्पण प्रायः गोल आकार के होते हैं, और यदि इनमें मूठ होती है, तो वह लकड़ी या हाथीदांत की बनी होती है।</p>",
    "associations": {
      "passage": [
        {
          "start_ref": "02038008",
          "start_ref_usfm": "EXO 38:8",
          "end_ref": "02038008",
          "end_ref_usfm": "EXO 38:8"
        }
      ],
      "resource": []
    }
  }
]